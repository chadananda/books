<html>
<head>
    <meta http-equiv="content-type" content="text/html; charset=UTF-8"/>
    <title>template</title>
    <link type="text/css" rel="stylesheet" href="base.css"/>
</head>
<script type="text/javascript">
    function openAside(id) {
        var aside = document.getElementsByName(id)[0];
        if (aside.style.display != 'block') {
            aside.style.display = 'block';
        } else {
            aside.style.display = 'none';
        }
    }
</script>
<body>
<p>کلمات مکنونه فارسی</p><p/><p/><p/><p/><p/><p/><p/><p/><p/><p/><p/><p/><p/><p/><p/><p/><p/><p/><p/><p/><p/><p/><p>ص ١</p><p>) بنام گوينده توانا)</p><p/><p>ص ٢</p><p>(١)</p><p>ای صاحبان هوش و گوش اوّل سروش دوست اينست *</p><p>(ای بلبل معنوی ) جز در گلبن معانی جای</p><p>مگزين و ای هدهد سليمان عشق جز در سبای</p><p>جانان وطن مگير و ای عنقای بقا جز در قاف وفا</p><p>محلّ مپذير * اينست مکان تو اگر بلامکان بپر جان</p><p>برپری و آهنگ مقام خود رايگان نمائی *</p><p/><p>ص ٣</p><p>(٢)</p><p>(ای پسر روح ) هر طيری را نظر بر آشيان است</p><p>و هر بلبلی را مقصود جمال گل مگر طيور افئده</p><p>عباد که بتراب فانی قانع شده از آشيان باقی دور مانده‌اند</p><p>و بگِلهای بعد توجّه نموده از گُلهای قرب محروم</p><p>گشته‌اند * زهی حيرت و حسرت و افسوس و دريغ</p><p>که بابريقی از امواج بحر رفيق اعلی گذشته‌اند و از افق</p><p>ابهی دور مانده‌اند *</p><p/><p>ص ٤</p><p>(٣)</p><p>) ای دوست) در روضه قلب جز گل عشق</p><p>مکار و از ذيل بلبل حبّ و شوق دست مدار * مصاحبت</p><p>ابرار را غنيمت دان و از مرافقت اشرار دست و دل هر دو بردار *</p><p/><p>ص ٥</p><p>(٤)</p><p>(ای پسر انصاف ) کدام عاشق كه جز در وطن</p><p>معشوق محلّ گيرد و کدام طالب که بی مطلوب</p><p>راحت جويد ؟ عاشق صادق را حيات در وصال است</p><p>و موت در فراق * صدرشان از صبر خالی و قلوبشان</p><p>از اصطبار مقدّس از صد هزار جان درگذرند و بکوی جانان شتابند *</p><p/><p>ص ٦</p><p>(٥)</p><p>(ای پسر خاک ) براستی ميگويم غافلترين</p><p>عباد کسی است که در قول مجادله نمايد و بر برادر خود</p><p>تفوّق جويد * بگو ای برادران باعمال خود را بيارائيد نه باقوال *</p><p/><p>ص ٧</p><p>(٦)</p><p>(ای پسران ارض ) براستی بدانيد قلبی که</p><p>در آن شائبه حسد باقی باشد البتّه بجبروت باقی من</p><p>در نيايد و از ملکوت تقديس من روائح قدس نشنود *</p><p/><p>ص ٨</p><p>(٧)</p><p>(ای پسر حبّ ) از تو تا رفرف امتناع قرب</p><p>و سدره ارتفاع عشق قدمی فاصله قدم اوّل بردار</p><p>و قدم ديگر بر عالم قدم گذار و در سرادق خلد وارد شو *</p><p>پس بشنو آنچه از قلم عزّ نزول يافت *</p><p/><p>ص ٩</p><p>(٨)</p><p>(ای پسر عزّ ) در سبيل قدس چالاک شو و بر</p><p>افلاک انس قدم گذار قلب را بصيقل روح پاک کن</p><p>و آهنگ ساحت لولاک نما *</p><p/><p>ص ١٠</p><p>(٩)</p><p>(ای سايه نابود ) از مدارج ذلّ وهم بگذر</p><p>و بمعارج عزّ يقين اندرا * چشم حق بگشا تا جمال مبين</p><p>بينی و تبارک اللّه أحسن الخالقين گوئی *</p><p/><p>ص ١١</p><p>(١٠)</p><p>(ای پسر هوی ) براستی بشنو چشم فانی</p><p>جمال باقی نشناسد و دل مرده جز بگُل پژمرده مشغول</p><p>نشود زيرا که هر قرينی قرين خود را جويد و بجنس خود انس گيرد *</p><p/><p>ص ١٢</p><p>(١١)</p><p>) ای پسر تراب) کور شو تا جمالم بينی</p><p>و کر شو تا لحن و صوت مليحم را شنوی و جاهل</p><p>شو تا از علمم نصيب بری و فقير شو تا از بحر غنای</p><p>لا يزالم قسمت بيزوال برداری * کور شو يعنی از</p><p>مشاهده غير جمال من و کر شو يعنی از استماع کلام</p><p>غير من و جاهل شو يعنی از سوای علم من تا با چشم</p><p>پاک و دل طيّب و گوش لطيف بساحت قدسم درآئی *</p><p/><p>ص ١٣</p><p>(١٢)</p><p>) ای صاحب دو چشم) چشمی بربند و چشمی</p><p>برگشا * بربند يعنی از عالم و عالميان برگشا يعنی بجمال قدس جانان *</p><p/><p>ص ١٤</p><p>(١٣)</p><p>(ای پسران من ) ترسم که از نغمه ورقاء فيض</p><p>نبرده بديار فنا راجع شويد و جمال گُل نديده بآب و گِل باز گرديد *</p><p/><p>ص ١٥</p><p>(١٤)</p><p>(ای دوستان ) بجمال فانی از جمال باقی</p><p>مگذريد و بخاکدان ترابی دل مبنديد *</p><p/><p>ص ١٦</p><p>(١٥)</p><p>(ای پسر روح ) وقتی آيد که بلبل قدس معنوی</p><p>از بيان اسرار معانی ممنوع شود و جميع از نغمه رحمانی</p><p>و ندای سبحانی ممنوع گرديد *</p><p/><p>ص ١٧</p><p>(١٦)</p><p>(ای جوهر غفلت ) دريغ که صد هزار لسان</p><p>معنوی در لسانی ناطق و صد هزار معانی غيبی در لحنی</p><p>ظاهر و لکن گوشی نه تا بشنود و قلبی نه تا حرفی بيابد *</p><p/><p>ص ١٨</p><p>(١٧)</p><p>(ای همگنان ) ابواب لا مکان باز گشته و ديار</p><p>جانان از دم عاشقان زينت يافته و جميع از اين شهر</p><p>روحانی محروم مانده‌اند الّا قليلی و از آن قليل هم با قلب</p><p>طاهر و نفس مقدّس مشهود نگشت الّا اقلّ قليلی *</p><p/><p>ص ١٩</p><p>(١٨)</p><p>(ای اهل فردوس برين ) اهل يقين را اخبار</p><p>نمائيد که در فضای قدس قرب رضوان روضه جديدی</p><p>ظاهر گشته و جميع اهل عالين و هياکل خلد برين</p><p>طائف حول آن گشته‌اند * پس جهدی نمائيد تا بآن مقام</p><p>درآئيد و حقائق اسرار عشق را از شقايقش جوئيد</p><p>و جميع حکمتهای بالغه احديّه را از اثمار باقيه‌اش بيابيد *</p><p>قرّت أبصار الّذين هم دخلوا فيه آمنين *</p><p/><p>ص ٢٠</p><p>(١٩)</p><p>(ای دوستان من ) آيا فراموش کرده‌ايد آن</p><p>صبح صادق روشنی را که در ظلّ شجره انيسا که در</p><p>فردوس اعظم غرس شده جميع در آن فضای قدس</p><p>مبارک نزد من حاضر بوديد ؟ و بسه کلمه طيّبه تکلّم</p><p>فرمودم و جميع آن کلماترا شنيده و مدهوش گشتيد و آن کلمات اين بود *</p><p>( ای دوستان ) رضای خود را بر رضای من</p><p>اختيار مکنيد و آنچه برای شما نخواهم هرگز مخواهيد</p><p>و با دلهای مرده که بآمال و آرزو آلوده شده نزد من</p><p>ميائيد * اگر صدر را مقدّس کنيد حال آن صحرا و آن</p><p>فضا را بنظر در آريد و بيان من بر همه شما معلوم شود *</p><p/><p>ص ٢١</p><p>(٢٠)</p><p>(در سطر هشتم از اسطر قدس که در لوح</p><p>پنجم از فردوس است ميفرمايد )</p><p>( ای مردگان فراش غفلت ) قرنها گذشت</p><p>و عمر گرانمايه را بانتها رسانده‌ايد و نَفَس پاکی از شما</p><p>بساحت قدس ما نيامد * در ابحر شرک مستغرقيد و کلمه</p><p>توحيد بر زبان ميرانيد * مبغوض مرا محبوب خود</p><p>دانسته‌ايد و دشمن مرا دوست خود گرفته‌ايد و در</p><p>ارض من بکمال خرمی و سرور مشی مينمائيد و غافل</p><p>از آنکه زمين من از تو بيزار است و اشيای ارض</p><p>از تو در گريز * اگر فی الجمله بصر بگشائی صد هزار</p><p>حزن را از اين سرور خوشتر دانی و فنا را از اين حيات نيکوتر شمری *</p><p/><p>ص ٢٢</p><p>(٢١)</p><p>(ای خاک متحرّک ) من بتو مأنوسم و تو از من</p><p>مأيوس * سيف عصيان شجره اميد ترا بريده * و در جميع</p><p>حال بتو نزديکم و تو در جميع احوال از من دور * و من</p><p>عزّت بيزوال برای تو اختيار نمودم و تو ذلّت بی منتهی</p><p>برای خود پسنديدی * آخر تا وقت باقی مانده رجوع</p><p>کن و فرصت را مگذار *</p><p/><p>ص ٢٣</p><p>(٢٢)</p><p>(ای پسر هوی ) اهل دانش و بينش سالها</p><p>کوشيدند و بوصال ذی الجلال فائز نگشتند و عمرها</p><p>دويدند و بلقای ذی الجمال نرسيدند * و تو نادويده بمنزل</p><p>رسيده و ناطلبيده بمطلب واصل شدی * و بعد از جميع</p><p>اين مقام و رتبه بحجاب نفس خود چنان محتجب</p><p>ماندی که چشمت بجمال دوست نيفتاد و دستت بدامن</p><p>يار نرسيد * فتعجّبوا من ذلک يا اولی الأبصار *</p><p/><p>ص ٢٤</p><p>(٢٣)</p><p>) ای اهل ديار عشق) شمع باقی را ارياح فانی</p><p>احاطه نموده و جمال غلام روحانی در غبار تيره ظلمانی</p><p>مستور مانده * سلطان سلاطين عشق در دست</p><p>رعايای ظلم مظلوم و حمامه قدسی در دست جغدان</p><p>گرفتار * جميع اهل سرادق ابهی و ملأ اعلی نوحه</p><p>و ندبه مينمايند و شما در کمال راحت در ارض غفلت</p><p>اقامت نموده‌ايد و خود را هم از دوستان خالص محسوب</p><p>داشته‌ايد * فباطل ما أنتم تظنّون *</p><p/><p>ص ٢٥</p><p>(٢٤)</p><p>(ای جهلای معروف بعلم ) چرا در ظاهر</p><p>دعوی شبانی کنيد و در باطن ذئب اغنام من شده‌ايد *</p><p>مَثَل شما مثل ستاره قبل از صبح است که در ظاهر درّيّ</p><p>و روشن است و در باطن سبب اضلال و هلاکت</p><p>کاروانهای مدينه و ديار من است *</p><p/><p>ص ٢٦</p><p>(٢٥)</p><p>(ای بظاهر آراسته و بباطن کاسته ) مَثَلِ شما</p><p>مثل آب تلخ صافی است که کمال لطافت و صفا از آن</p><p>در ظاهر مشهود شود چون بدست صرّاف ذائقه</p><p>احديّه افتد قطره ای از آن را قبول نفرمايد * بلی تجلّی آفتاب</p><p>در تراب و مرآت هر دو موجود ولکن از فَرْقَدان</p><p>تا ارض فرق دان بلکه فرق بی منتهی در ميان *</p><p>ص ٢٧</p><p>(٢٦)</p><p>(ای دوست لسانی من ) قدری تأمّل اختيار کن</p><p>هرگز شنيده ای که يار و اغيار در قلبی بگنجد ؟ پس اغيار را</p><p>بران تا جانان بمنزل خود در آيد *</p><p/><p>ص ٢٨</p><p>(٢٧)</p><p>(ای پسر خاک ) جميع آنچه در آسمانها و زمين است</p><p>برای تو مقرّر داشتم مگر قلوب را که محلّ نزول</p><p>تجلّی جمال و اجلال خود معيّن فرمودم * و تو منزل و محلّ</p><p>مرا بغير من گذاشتی چنانچه در هر زمان که ظهور</p><p>قدس من آهنگ مکان خود نمود غير خود را يافت</p><p>اغيار ديد و لا مکان بحرم جانان شتافت * و مع ذلک ستر</p><p>نمودم و سرّ نگشودم و خجلت ترا نپسنديدم *</p><p/><p>ص ٢٩</p><p>(٢٨)</p><p>(ای جوهر هوی ) بسا سحرگاهان که از</p><p>مشرق لا مکان بمکان تو آمدم و ترا در بستر راحت</p><p>بغير خود مشغول يافتم و چون برق روحانی بغمام عزّ</p><p>سلطانی رجوع نمودم و در مکامن قرب خود نزد جنود</p><p>قدس اظهار نداشتم *</p><p/><p>ص ٣٠</p><p>(٢٩)</p><p>(ای پسر جود ) در باديه های عدم بودی</p><p>و ترا بمدد تراب امر در عالم ملک ظاهر نمودم و جميع</p><p>ذرّات ممکنات و حقائق کائنات را بر تربيت تو گماشتم</p><p>چنانچه قبل از خروج از بطن امّ دو چشمه شير منير</p><p>برای تو مقرّر داشتم و چشمها برای حفظ تو گماشتم</p><p>و حبّ ترا در قلوب القا نمودم و بصرف جود ترا در</p><p>ظلّ رحمتم پروردم و از جوهر فضل و رحمت ترا حفظ</p><p>فرمودم * و مقصود از جميع اين مراتب آن بود که</p><p>بجبروت باقی ما درآئی و قابل بخششهای غيبی ما شوی *</p><p>و تو غافل چون بثمر آمدی از تمامی نعيمم غفلت نمودی</p><p>و بگمان باطل خود پرداختی بقسمی که بالمرّه فراموش</p><p>نمودی و از باب دوست بايوان دشمن مقرّ يافتی و مسکن نمودی *</p><p/><p>ص ٣١</p><p>(٣٠)</p><p>(ای بنده دنيا ) در سحرگاهان نسيم عنايت</p><p>من بر تو مرور نمود و ترا در فراش غفلت خفته يافت</p><p>و بر حال تو گريست و باز گشت *</p><p/><p>ص ٣٢</p><p>(٣١)</p><p>(ای پسر ارض ) اگر مرا خواهی جز مرا</p><p>مخواه و اگر اراده جمالم داری چشم از عالميان بردار</p><p>زيرا که اراده من و غير من چون آب و آتش در يک دل و قلب نگنجد *</p><p/><p>ص ٣٣</p><p>(٣٢)</p><p>(ای برادر من ) از لسان شکرينم کلمات نازنينم</p><p>شنو و از لب نمکينم سلسبيل قدس معنوی بياشام *</p><p>يعنی تخمهای حکمت لدنّيم را در ارض طاهر قلب</p><p>بيفشان و بآب يقين آبش ده تا سنبلات علم و حکمت</p><p>من سر سبز از بلده طيّبه انبات نمايد *</p><p/><p>ص ٣٤</p><p>(٣٣)</p><p>(ای بيگانهء با يگانه ) شمع دلت برافروخته</p><p>دست قدرت منست آن را ببادهای مخالف نفس</p><p>و هوی خاموش مکن و طبيب جميع علّتهای تو ذکر</p><p>منست فراموشش منما * حبّ مرا سرمايه خود کن</p><p>و چون بصر و جان عزيزش دار *</p><p/><p>ص ٣٥</p><p>(٣٤)</p><p>(ای اهل رضوان من ) نهال محبّت و دوستی</p><p>شما را در روضه قدس رضوان بيد ملاطفت غرس</p><p>نمودم و بنيسان مرحمت آبش دادم حال نزديک بثمر</p><p>رسيده جهدی نمائيد تا محفوظ ماند و بنار امل و شهوت نسوزد *</p><p/><p>ص ٣٦</p><p>(٣٥)</p><p>)ای دوستان من ) سراج ضلالت را خاموش</p><p>کنيد و مشاعل باقيهء هدايت در قلب و دل برافروزيد</p><p>که عنقريب صرّافان وجود در پيشگاه حضور معبود جز</p><p>تقوای خالص نپذيرند و غير عمل پاک قبول ننمايند *</p><p/><p>ص ٣٧</p><p>(٣٦)</p><p>(ای پسر تراب ) حکمای عباد آنانند که تا سمع</p><p>نيابند لب نگشايند چنانچه ساقی تا طلب نبيند ساغر</p><p>نبخشد و عاشق تا بجمال معشوق فائز نشود از جان</p><p>نخروشد * پس بايد حبّه های حکمت و علم را در ارض</p><p>طيّبه قلب مبذول داريد و مستور نمائيد تا سنبلات</p><p>حکمت الهی از دِل برآيد نه از گِل *</p><p/><p>ص ٣٨</p><p>(٣٧)</p><p>( در سطر اوّل لوح مذکور و مسطورست</p><p>و در سرادق حفظ اللّه مستور )</p><p>( ای بنده من ) ملک بی زوال را بانزالی از دست</p><p>منه و شاهنشهی فردوس را بشهوتی از دست مده *</p><p>اينست کوثر حيوان که از معين قلم رحمن ساری گشته طوبی للشّاربين *</p><p/><p>ص ٣٩</p><p>(٣٨)</p><p>(ای پسر روح ) قفس بشکن و چون همای</p><p>عشق بهوای قدس پرواز کن و از نَفْس بگذر و با نَفَس</p><p>رحمانی در فضای قدس ربّانی بيارام *</p><p/><p>ص ٤٠</p><p>(٣٩)</p><p>(ای پسر رماد ) براحت يومی قانع مشو</p><p>و از راحت بيزوال باقيه مگذر و گلشن باقی عيش</p><p>جاودان را بگلخن فانی ترابی تبديل منما * از زندان</p><p>بصحراهای خوش جان عروج کن و از قفس امکان</p><p>برضوان دلکش لا مکان بخرام *</p><p/><p>ص ٤١</p><p>(٤٠)</p><p>)ای بنده من ) از بند ملک خود را رهائی</p><p>بخش و از حبس نفس خود را آزاد کن وقت را غنيمت</p><p>شمر زيرا که اين وقت را ديگر نبينی و اين زمان را هرگز نيابی *</p><p/><p>ص ٤٢</p><p>(٤١)</p><p>(ای فرزند کنيز من ) اگر سلطنت باقی</p><p>بينی البتّه بکمال جدّ از ملک فانی درگذری و لکن</p><p>ستر آنرا حکمتهاست و جلوه اين را رمزها جز افئده پاک ادراک ننمايد *</p><p/><p>ص ٤٣</p><p>(٤٢)</p><p>(ای بنده من ) دل را از غلّ پاک کن و بی</p><p>حسد ببساط قدس احد بخرام *</p><p/><p>ص ٤٤</p><p>(٤٣)</p><p>(ای دوستان من ) در سبيل رضای دوست</p><p>مشی نمائيد و رضای او در خلق او بوده و خواهد بود *</p><p>يعنی دوست بی رضای دوست خود در بيت او وارد</p><p>نشود و در اموال او تصرّف ننمايد و رضای خود را</p><p>بر رضای او ترجيح ندهد و خود را در هيچ امری</p><p>مقدّم نشمارد * فتفکّروا فی ذلک يا اولی الافکار *</p><p/><p>ص ٤٥</p><p>(٤٤)</p><p>(ای رفيق عرشی ) بد مشنو و بد مبين و خود را</p><p>ذليل مکن و عويل برميار * يعنی بد مگو تا نشنوی</p><p>و عيب مردم را بزرگ مدان تا عيب تو بزرگ ننمايد</p><p>و ذلّت نفسی مپسند تا ذلّت تو چهره نگشايد * پس با دل</p><p>پاک و قلب طاهر و صدر مقدّس و خاطر منزّه در ايّام</p><p>عمر خود که اقلّ از آنی محسوبست فارغ باش تا بفراغت</p><p>از اين جسد فانی بفردوس معانی راجع شوی و در ملکوت باقی مقرّ يابی *</p><p/><p>ص ٤٦</p><p>(٤٥)</p><p>(وای وای ای عاشقان هوای نفسانی )</p><p>از معشوق روحانی چون برق گذشته‌ايد و بخيال شيطانی</p><p>دل محکم بسته‌ايد * ساجد خياليد و اسم آن را حقّ</p><p>گذاشته‌ايد و ناظر خاريد و نام آن را گل گذارده‌ايد *</p><p>نه نَفَس فارغی از شما برآمد و نه نسيم انقطاعی از رياض</p><p>قلوبتان وزيد * نصايح مشفقه محبوبرا بباد داده‌ايد</p><p>و از صفحه دل محو نموده‌ايد و چون بهآئم در سبزه زار</p><p>شهوت و امل تعيّش مينمائيد *</p><p/><p>ص ٤٧</p><p>(٤٦)</p><p>(ای برادران طريق ) چرا از ذکر نگار</p><p>غافل گشته‌ايد و از قرب حضرت يار دور مانده‌ايد ؟</p><p>صِرْف جمال در سرادق بيمثال بر عرش جلال مستوی</p><p>و شما بهوای خود بجدال مشغول گشته‌ايد * روايح</p><p>قدس ميوزد و نسائم جود در هبوب و کلّ بزکام مبتلی</p><p>شده‌ايد و از جميع محروم مانده‌ايد * زهی حسرت بر شما</p><p>و علی الّذين هم يمشون علی أعقابکم و علی أثر أقدامکم هم يمرّون *</p><p/><p>ص ٤٨</p><p>(٤٧)</p><p>(ای پسران آمال ) جامه غرور را از تن بر آريد</p><p>و ثوب تکبّر از بدن بيندازيد *</p><p/><p>ص ٤٩</p><p>(٤٨)</p><p>(در سطر سيّم از اسطر قدس که در لوح ياقوتی</p><p>از قلم خفی ثبت شده اين است )</p><p>(ای برادران ) با يکديگر مدارا نمائيد و از دنيا</p><p>دل برداريد بعزّت افتخار منمائيد و از ذلّت ننگ مداريد *</p><p>قسم بجمالم که کلّ را از تراب خلق نمودم و البتّه بخاک راجع فرمايم *</p><p/><p>ص ٥٠</p><p>(٤٩)</p><p>(ای پسران تراب ) اغنيا را از ناله سحرگاهی</p><p>فقرا اخبار کنيد که مبادا از غفلت بهلاکت افتند و از</p><p>سدره دولت بی نصيب مانند * الکرم و الجود من</p><p>خصالی فهنيئاً لمن تزيّن بخصالی *</p><p/><p>ص ٥١</p><p>(٥٠)</p><p>(ای ساذج هوی ) حرص را بايد گذاشت</p><p>و بقناعت قانع شد * زيرا که لازال حريص محروم بوده</p><p>و قانع محبوب و مقبول *</p><p/><p>ص ٥٢</p><p>(٥١)</p><p>(ای پسر کنيز من ) در فقر اضطراب</p><p>نشايد و در غنا اطمينان نبايد * هر فقری را غنا در پی و هر</p><p>غنا را فنا از عقب و لکن فقر از ماسوی اللّه نعمتی است</p><p>بزرگ حقير مشماريد زيرا که در غايت آن غنای</p><p>باللّه رخ بگشايد * و در اين مقام ( أنتم الفقرآء ) مستور</p><p>و کلمه مبارکه ( و اللّه هو الغنيّ ) چون صبح صادق از</p><p>افق قلب عاشق ظاهر و باهر و هويدا و آشکار شود</p><p>و بر عرش غنا متمکّن گردد و مقرّ يابد *</p><p/><p>ص ٥٣</p><p>(٥٢)</p><p>(ای پسران غفلت و هوی ) دشمن مرا در</p><p>خانه من راه داده‌ايد و دوست مرا از خود رانده‌ايد</p><p>چنانچه حبّ غير مرا در دل منزل داده‌ايد * بشنويد</p><p>بيان دوست را و برضوانش اقبال نمائيد * دوستان ظاهر</p><p>نظر بمصلحت خود يکديگر را دوست داشته و دارند</p><p>و لکن دوست معنوی شما را لاجل شما دوست داشته</p><p>و دارد بلکه مخصوص هدايت شما بلايای لا تحصی</p><p>قبول فرموده * بچنين دوست جفا مکنيد و بکويش</p><p>بشتابيد * اينست شمس کلمه صدق و وفا که از افق</p><p>اصبع مالک اسماء اشراق فرموده * افتحوا آذانکم</p><p>لاصغاء کلمة اللّه المهيمن القيّوم *</p><p/><p>ص ٥٤</p><p>(٥٣)</p><p>(ای مغروران باموال فانيه ) بدانيد که غنا</p><p>سدّيست محکم ميان طالب و مطلوب و عاشق و معشوق *</p><p>هرگز غنی بر مقرّ قرب وارد نشود و بمدينه رضا</p><p>و تسليم در نيايد مگر قليلی * پس نيکوست حال آن</p><p>غنی که غنا از ملکوت جاودانی منعش ننمايد و از دولت</p><p>ابدی محرومش نگرداند * قسم باسم اعظم که نور آن</p><p>غنی اهل آسمان را روشنی بخشد چنانچه شمس اهل زمين را *</p><p/><p>ص ٥٥</p><p>(٥٤)</p><p>(ای اغنيای ارض ) فقرا امانت منند</p><p>در ميان شما * پس امانت مرا درست حفظ نمائيد</p><p>و براحت نفس خود تمام نپردازيد *</p><p/><p>ص ٥٦</p><p>(٥٥)</p><p>(ای فرزند هوی ) از آلايش غنا پاک شو</p><p>و با کمال آسايش در افلاک فقر قدم گذار تا خمر </p><p>بقا از عين فنا بياشامی *</p><p/><p>ص ٥٧</p><p>(٥٦)</p><p>(ای پسر من ) صحبت اشرار غم بيفزايد</p><p>و مصاحبت ابرار زنگ دل بزدايد * من أراد ان</p><p>يأنس مع اللّه فليأنس مع احبّائه و من أراد ان يسمع</p><p>کلام اللّه فليسمع کلمات اصفيائه *</p><p/><p>ص ٥٨</p><p>(٥٧)</p><p>(زينهار ای پسر خاک ) با اشرار الفت مگير</p><p>و مؤانست مجو که مجالست اشرار نور جان را بنار</p><p>حسبان تبديل نمايد *</p><p/><p>ص ٥٩</p><p>(٥٨)</p><p>(ای پسر کنيز من ) اگر فيض روح القدس</p><p>طلبی با احرار مصاحب شو * زيرا که ابرار جام باقی از</p><p>کف ساقی خلد نوشيده‌اند و قلب مردگان را چون</p><p>صبح صادق زنده و منير و روشن نمايند *</p><p/><p>ص ٦٠</p><p>(٥٩)</p><p>(ای غافلان ) گمان مبريد که اسرار قلوب</p><p>مستور است بلکه بيقين بدانيد که بخطّ جلی مسطور</p><p>گشته و در پيشگاه حضور مشهود *</p><p/><p>ص ٦١</p><p>(٦٠)</p><p>(ای دوستان ) براستی ميگويم که جميع</p><p>آنچه در قلوب مستور نموده‌ايد نزد ما چون روز</p><p>واضح و ظاهر و هويداست و لکن ستر آنرا سبب</p><p>جود و فضل ماست نه استحقاق شما *</p><p/><p>ص ٦٢</p><p>(٦١)</p><p>(ای پسر انسان ) شبنمی از ژرف دريای رحمت</p><p>خود بر عالميان مبذول داشتم و احدی را مقبل نيافتم *</p><p>زيرا که کلّ از خمر باقی لطيف توحيد بماء کثيف</p><p>نبيد اقبال نموده‌اند و از کأس جمال باقی بجام فانی</p><p>قانع شده‌اند * فبئس ما هُم به يقنعون *</p><p/><p>ص ٦٣</p><p>(٦٢)</p><p>(ای پسر خاک ) از خمر بی مثال محبوب</p><p>لا يزال چشم مپوش و بخمر کدره فانيه چشم مگشا *</p><p>از دست ساقی احديّه کأوس باقيه برگير تا همه هوش</p><p>شوی و از سروش غيب معنوی شنوی *</p><p>بگو ای پست فطرتان از شراب باقی</p><p>قدسم چرا بآب فانی رجوع نموديد *</p><p/><p>ص ٦٤</p><p>(٦٣)</p><p>(بگو ای اهل ارض ) براستی بدانيد که</p><p>بلای ناگهانی شما را در پی است و عقاب عظيمی از</p><p>عقب * گمان مبريد که آنچه را مرتکب شديد از نظر</p><p>محو شده * قسم بجمالم که در الواح زبرجدی از قلم جلی</p><p>جميع اعمال شما ثبت گشته *</p><p/><p>ص ٦٥</p><p>(٦٤)</p><p>(ای ظالمان ارض ) از ظلم دست خود را</p><p>کوتاه نمائيد که قسم ياد نموده‌ام از ظلم احدی نگذرم</p><p>و اين عهدی است که در لوح محفوظ محتوم داشتم و بخاتم عزّ مختوم *</p><p/><p>ص ٦٦</p><p>(٦٥)</p><p>(ای عاصيان ) بردباری من شما را جری</p><p>نمود و صبر من شما را بغفلت آورد که در سبيلهای</p><p>مهلک خطرناک بر مراکب نار نفس بی باک ميرانيد</p><p>گويا مرا غافل شمرده‌ايد و يا بی خبر انگاشته‌ايد *</p><p/><p>ص ٦٧</p><p>(٦٦)</p><p>(ای مهاجران ) لسان مخصوص ذکر منست</p><p>بغيبت ميالائيد و اگر نفس ناری غلبه نمايد</p><p>بذکر عيوب خود مشغول شويد نه بغيبت خلق من *</p><p>زيرا که هر کدام از شما بنفس خود اَبصَر و اعرفيد از نفوس عباد من *</p><p/><p>ص ٦٨</p><p>(٦٧)</p><p>(ای پسران وهم ) بدانيد چون صبح نورانی</p><p>از افق قدس صمدانی بردمد البتّه اسرار و اعمال شيطانی</p><p>که در ليل ظلمانی معمول شده ظاهر شود و بر عالميان هويدا گردد *</p><p/><p>ص ٦٩</p><p>(٦٨)</p><p>(ای گياه خاک ) چگونه است که با دست</p><p>آلوده بشکر مباشرت جامه خود ننمائی و با دل آلوده</p><p>بکثافت شهوت و هوی معاشرتم را جوئی و بممالک</p><p>قدسم راه خواهی ؟ هيهات هيهات عمّا أنتم تريدون *</p><p/><p>ص ٧٠</p><p>(٦٩)</p><p>)ای پسران آدم ) کلمه طيّبه و اعمال طاهره</p><p>مقدّسه بسمآء عزّ احديّه صعود نمايد * جهد کنيد تا</p><p>اعمال از غبار ريا و کدورت نفس و هوی پاک شود</p><p>و بساحت عزّ قبول درآيد * چه که عنقريب صرّافان</p><p>وجود در پيشگاه حضور معبود جز تقوای خالص</p><p>نپذيرند و غير عمل پاک قبول ننمايند * اينست آفتاب</p><p>حکمت و معانی که از افق فم مشيّت ربّانی اشراق</p><p>فرمود طوبی للمقبلين *</p><p/><p>ص ٧١</p><p>(٧٠)</p><p>(ای پسر عيش ) خوش ساحتی است</p><p>ساحت هستی اگر اندر آئی و نيکو بساطی است</p><p>بساط باقی اگر از ملک فانی برتر خرامی و مليح است</p><p>نشاط مستی اگر ساغر معانی از يد غلام الهی بياشامی *</p><p>اگر باين مراتب فائز شوی از نيستی و فنا و محنت و خطا فارغ گردی *</p><p/><p>ص ٧٢</p><p>(٧١)</p><p>(ای دوستان من ) ياد آوريد آن عهدی را که</p><p>در جبل فاران که در بقعه مبارکه زمان واقع شده با من</p><p>نموده‌ايد و ملأ اعلی و اصحاب مدين بقا را بر آن عهد</p><p>گواه گرفتم و حال احديرا بر آن عهد قائم نمی بينم البتّه</p><p>غرور و نافرمانی آن را از قلوب محو نموده بقسميکه اثری</p><p>از آن باقی نمانده و من دانسته صبر نمودم و اظهار نداشتم *</p><p/><p>ص ٧٣</p><p>(٧٢)</p><p>(ای بنده من ) مثل تو مثل سيف پر جوهری است</p><p>که در غلاف تيره پنهان باشد و باين سبب قدر</p><p>آن بر جوهريان مستور ماند * پس از غلاف نفس</p><p>و هوی بيرون آی تا جوهر تو بر عالميان هويدا و روشن آيد *</p><p/><p>ص ٧٤</p><p>(٧٣)</p><p>)ای دوست من ) تو شمس سمآء قدس منی</p><p>خود را بکسوف دنيا ميالای * حجاب غفلت را خرق</p><p>کن تا بی پرده و حجاب از خلف سحاب بدر آئی و جميع</p><p>موجودات را بخلعت هستی بيارائی *</p><p/><p>ص ٧٥</p><p>(٧٤)</p><p>(ای ابنآء غرور ) بسلطنت فانيه ايّامی</p><p>از جبروت باقی من گذشته و خود را باسباب زرد</p><p>و سرخ می آرائيد و بدين سبب افتخار مينمائيد * قسم</p><p>بجمالم که جميع را در خيمه يکرنگ تراب درآورم و همه</p><p>اين رنگهای مختلفه را از ميان بردارم مگر کسانيکه</p><p>برنگ من درآيند و آن تقديس از همهء رنگها است *</p><p/><p>ص ٧٦</p><p>(٧٥)</p><p>(ای ابنآء غفلت ) بپادشاهی فانی دل مبنديد</p><p>و مسرور مشويد * مثل شما مثل طير غافلی است که</p><p>بر شاخه باغی در کمال اطمينان بسرايد و بغتةً صيّاد</p><p>اجل او را بخاک اندازد ديگر از نغمه و هيکل و رنگ</p><p>او اثری باقی نماند * پس پند گيريد ای بندگان هوی *</p><p/><p>ص ٧٧</p><p>(٧٦)</p><p>(ای فرزند کنيز من ) لازال هدايت باقوال</p><p>بوده و اين زمان بافعال گشته * يعنی بايد جميع افعال</p><p>قدسی از هيکل انسانی ظاهر شود چه که در اقوال</p><p>کلّ شريکند و لکن افعال پاک و مقدّس مخصوص</p><p>دوستان ماست * پس بجان سعی نمائيد تا بافعال از جميع</p><p>ناس ممتاز شويد * کذلک نصحناکم فی لوح قدس منير *</p><p/><p>ص ٧٨</p><p>(٧٧)</p><p>(ای پسر انصاف ) در ليل جمال هيکل بقا</p><p>از عقبه زمرّدی وفا بسدره منتهی رجوع نمود و گريست</p><p>گريستنی که جميع ملأ عالين و کروبين از ناله او</p><p>گريستند * و بعد از سبب نوحه و ندبه استفسار شد</p><p>مذکور داشت که حسب الأمر در عقبه وفا منتظر</p><p>ماندم و رائحه وفا از اهل ارض نيافتم و بعد آهنگ</p><p>رجوع نمودم ملحوظ افتاد که حمامات قدسی چند</p><p>در دست کلاب ارض مبتلی شده‌اند * در اين وقت</p><p>حوريّه الهی از قصر روحانی بی ستر و حجاب دويد</p><p>و سؤال از اسامی ايشان نمود و جميع مذکور شد الّا</p><p>اسمی از اسمآء * و چون اصرار رفت حرف اوّل اسم از</p><p>لسان جاری شد اهل غرفات از مکامن عزّ خود بيرون</p><p>دويدند و چون بحرف دوم رسيد جميع بر تراب ريختند *</p><p>در آن وقت ندا از مکمن قرب رسيد زياده بر اين جايز نه *</p><p>انّا کنّا شهدآء علی ما فعلوا و حينئذٍ کانوا يفعلون *</p><p/><p>ص ٧٩</p><p>(٧٨)</p><p>(ای فرزند کنيز من ) از لسان رحمن سلسبيل</p><p>معانی بنوش و از مشرق بيان سبحان اشراق انوار</p><p>شمس تبيان من غير ستر و کتمان مشاهده نما * تخمهای</p><p>حکمت لدنّيم را در ارض طاهر قلب بيفشان و بآب</p><p>يقين آبش ده تا سنبلات علم و حکمت من سر سبز</p><p>از بلده طيّبه انبات نمايد *</p><p/><p>ص ٨٠</p><p>(٧٩)</p><p>(ای پسر هوی ) تا کی در هوای نفسانی</p><p>طيران نمائی ؟ پر عنايت فرمودم تا در هوای قدس معانی</p><p>پرواز کنی نه در فضای وهم شيطانی * شانه مرحمت</p><p>فرمودم تا گيسوی مشکينم شانه نمائی نه گلويم بخراشی *</p><p/><p>ص ٨١</p><p>(٨٠)</p><p>)ای بندگان من ) شما اشجار رضوان منيد</p><p>بايد باثمار بديعه منيعه ظاهر شويد تا خود و ديگران</p><p>از شما منتفع شوند * لذا بر کلّ لازم که بصنايع</p><p>و اکتساب مشغول گردند * اينست اسباب غنا</p><p>يا اولی الألباب و انّ الأمور معلّقة باسبابها و فضل اللّه</p><p>يغنيکم بها * و اشجار بی ثمار لايق نار بوده و خواهد بود *</p><p/><p>ص ٨٢</p><p>(٨١)</p><p>) ای بنده من) پست‌ترين ناس نفوسی</p><p>هستند که بی ثمر در ارض ظاهرند و فی الحقيقه از اموات</p><p>محسوبند بلکه اموات از آن نفوس معطّله مهمله ارجح عند اللّه مذکور *</p><p/><p>ص ٨٣</p><p>(٨٢)</p><p>(ای بنده من ) بهترين ناس آنانند که باقتراف</p><p>تحصيل کنند و صرف خود و ذوی القربی نمايند حبّاً للّه ربّ العالمين *</p><p>عروس معانی بديعه که ورای پرده‌های</p><p>بيان مستور و پنهان بود بعنايت الهی و الطاف ربّانی</p><p>چون شعاع منير جمال دوست ظاهر و هويدا شد *</p><p>شهادت ميدهم ای دوستان که نعمت تمام و حجّت</p><p>کامل و برهان ظاهر و دليل ثابت آمد ديگر تا همّت شما</p><p>از مراتب انقطاع چه ظاهر نمايد * کذلک تمّت النّعمة عليکم</p><p>و علی من فی السّموات و الأرضين و الحمد للّه ربّ العالمين *</p><p/></body>
</html>