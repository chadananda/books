<!DOCTYPE html><html lang="en" dir="ltr">
<head>
    <meta charset="utf-8"/>
    <title>Title</title>

    <meta name="title" content="منتخباتى از مكاتيب حضرت عبدالبهاء جلد اول"/>
    <meta name="acronym" content=""/>
    <meta name="description" content=""/>
    <meta name="subject" content=""/>
    <meta name="language" content=""/>
    <meta name="created" content="2003-08-02T17:40:00"/>
    <meta name="modified" content=""/>
    <meta name="author" content="حضرت عبدالبهاء"/>
    <meta name="publisher" content="FFA"/>
    <meta name="publisher-url" content="firm-foundation.org"/>
    <meta name="original-language" content=""/>
    <meta name="translator" content=""/>

    <link rel="stylesheet" type="text/css" href="../_assets/global/base.css"/>
    <!-- <link rel='stylesheet' type='text/css' href='assets/{acronym}.css'> -->
</head>
<body>
<p>
منتخباتی از 
</p>
<p>
مکاتيب حضرت
</p>
<p>
عبدالبهاء
</p>
<p>
جلد اول
</p>
<p>
ص ١
</p>
<p>
ای اهل عالم طلوع شمس حقيقت محض نورانيّت عالم
</p>
<p>
است و ظهور رحمانيّت در انجمن بنی آدم نتيجه و ثمر مشکور
</p>
<p>
و سنوحات مقدّسه هر فيض موفور رحمت صرف است و موهبت بحت
</p>
<p>
و نورانيّت جهان و جهانيان ائتلاف و التيام است و محبّت
</p>
<p>
و ارتباط بلکه رحمانيّت و يگانگی و ازاله بيگانگی و وحدت با جميع
</p>
<p>
من علی الأرض در نهايت آزادگی و فرزانگی جمال مبارک ميفرمايد
</p>
<p>
همه بار يکداريد و برگ يکشاخسار عالم وجود را بيک شجر
</p>
<p>
و جميع نفوس بمنزله اوراق و ازهار و اثمار تشبيه فرمودند لهذا
</p>
<p>
بايد جميع شاخه و برگ و شکوفه و ثمر در نهايت طراوت باشند و حصول
</p>
<p>
اين لطافت و حلاوت منوط بارتباط و الفت است پس بايد يکديگر
</p>
<p>
را در نهايت قوّت نگهداری نمايند و حيات جاودانی طلبند
</p>
<p>
پس احبّای الهی بايد در عالم وجود رحمت ربّ ودود گردند
</p>
<p>
و موهبت مليک غيب و شهود نظر را پاک نمايند و نوع بشر را برگ
</p>
<p>
و شکوفه و ثمر شجر ايجاد مشاهده کنند هميشه باين فکر باشند که
</p>
<p>
ص ٢
</p>
<p>
خيری بنفسی رسانند و محبّت و رعايتی و مودّت و اعانتی بنفسی
</p>
<p>
نمايند دشمنی نبينند و بدخواهی نشمرند جميع من علی الارض
</p>
<p>
را دوست انگارند و اغيار را يار دانند و بيگانه را آشنا شمرند
</p>
<p>
و بقيدی مقيّد نباشند بلکه از هر بندی آزاد گردند اليوم مقرّب
</p>
<p>
درگاه کبريا نفسی است که جام وفا بخشد و اعدا را درّ عطا
</p>
<p>
مبذول دارد حتّی ستمگر بيچاره را دستگير شود و هر خصم لدود
</p>
<p>
را يار ودود اينست وصايای جمال مبارک اينست نصايح
</p>
<p>
اسم اعظم * ای ياران عزيز جهان در جنگ و جدالست و نوع
</p>
<p>
انسان در نهايت خصومت و وبال ظلمت جفا احاطه نموده و نورانيت
</p>
<p>
وفا پنهان گشته جميع ملل و اقوام عالم چنگ تيز نموده و با
</p>
<p>
يکديگر جنگ و ستيز مينمايند بنيان بشر است که زير و زبر است
</p>
<p>
هزاران خانمانست که بيسر و سامانست در هر سالی هزاران هزار
</p>
<p>
نفوس در ميدان حرب و جدال آغشته بخاک و خونست و خيمه
</p>
<p>
سعادت و حيات منکوس و سرنگون سروران سرداری نمايند و
</p>
<p>
بخونريزی افتخار کنند و بفتنه انگيزی مباهات نمايند يکی گويد
</p>
<p>
که من شمشير بر رقاب امتی آختم و ديگری گويد مملکتی با خاک
</p>
<p>
يکسان ساختم و يکی گويد من بنياد دولتی برانداختم اينست
</p>
<p>
مدار فخر و مباهات بين نوع بشر در جميع جهات دوستی و راستی
</p>
<p>
مذموم و آشتی و حق پرستی مقدوح منادی صلح و صلاح و
</p>
<p>
ص ٣
</p>
<p>
محبّت و سلام آيين جمال مبارکست که در قطب امکان خيمه زده
</p>
<p>
و اقوام را دعوت مينمايد پس ای ياران الهی قدر اين آئين
</p>
<p>
نازنين بدانيد و بموجب آن حرکت و سلوک فرمائيد و سبيل مستقيم
</p>
<p>
و منهج قويم پيمائيد و بخلق بنمائيد آهنگ ملکوت بلند کنيد
</p>
<p>
و تعاليم و وصايای ربّ ودود منتشر نمائيد تا جهان جهان ديگر
</p>
<p>
شود و عالم ظلمانی منوّر گردد و جسد مرده خلق حيات تازه جويد
</p>
<p>
هر نفسی بنفس رحمانی حيات ابديّه طلبد اين زندگانی عالم
</p>
<p>
فانی در اندک زمانی منتهی گردد و اين عزّت و ثروت و راحت
</p>
<p>
و خوشی خاکدانی عنقريب زائل و فانی شود خلق را بخدا
</p>
<p>
بخوانيد و نفوس را بروش و سلوک ملأ اعلی دعوت کنيد يتيمان را
</p>
<p>
پدر مهربان گرديد و بيچارگانرا ملجأ و پناه شويد فقيرانرا کنز
</p>
<p>
غنا گرديد و مريضانرا درمان و شفا معين هر مظلومی باشيد و مجير
</p>
<p>
هر محروم در فکر آن باشيد که خدمت بهر نفسی از نوع بشر نمائيد
</p>
<p>
و باعراض و انکار و استکبار و ظلم و عدوان اهميّت ندهيد و اعتنا
</p>
<p>
نکنيد بالعکس معامله نمائيد و بحقيقت مهربان باشيد نه بظاهر
</p>
<p>
و صورت هر نفسی از احبّای الهی بايد فکر را در اين حصر نمايد که
</p>
<p>
رحمت پروردگار باشد و موهبت آمرزگار بهر نفسی برسد خيری بنمايد
</p>
<p>
و نفعی برساند و سبب تحسين اخلاق گردد و تعديل افکار تا
</p>
<p>
نور هدايت تابد و موهبت حضرت رحمانی احاطه نمايد محبّت
</p>
<p>
ص ٤
</p>
<p>
نور است در هر خانه بتابد و عداوت ظلمت است در هر کاشانه
</p>
<p>
لانه نمايد ای احبّای الهی همّتی بنمائيد که اين ظلمت بکلّی
</p>
<p>
زائل گردد تا سرّ پنهان آشکار شود و حقائق اشياء مشهود و عيان گردد *
</p>
<p>
_٢و انّی اتقرّب اليک يا الهی فی جنح هذه اللّيلة
</p>
<p>
الظّلماء و اناجيک بلسان سرّی مهتزّاً بنفحاتک الّتی انتشرت
</p>
<p>
من ملکوتک الأبهی و اقول ربّ لا احصّی ثناء عليک و لا اجد
</p>
<p>
لطيور الأفکار صعوداً الی ملکوت قدسک تقدّست بکينونتک عن
</p>
<p>
کلّ ذکر و ثناء و تنزّهت بهويّتک عن محامد اهل الأنشآء لم تزل
</p>
<p>
کنت فی تقديس ذاتک متعالياً عن ادراک العارفين من الملأ
</p>
<p>
الأعلی و لا تزال تکون فی تنزيه حقيقتک ممتنعاً عن عرفان الواصفين
</p>
<p>
من سکّان جبروت العلی الهی الهی مع هذا الأمتناع کيف
</p>
<p>
اذکرک بذکر او اصفک بوصف تعاليت يا الهی و تقدّست عن کلّ
</p>
<p>
النّعوت و الأوصاف الهی الهی ارحم عجزی و انکساری و فقری
</p>
<p>
و ذلّی و مسکنتی و انلنی کأس عفوک و موهبتک و حرّکنی بنفحات
</p>
<p>
محبّتک و اشرح صدری بنور معرفتک و طيّب نفسی باسرار توحيدک
</p>
<p>
و احينی بنسائم رياض رحمانيّتک حتّی انقطع عن دونک و اتوسّل
</p>
<p>
بذيل ردآء کبريائک و انسی ما سواک و استئنس بنفحات ايّامک
</p>
<p>
ص ٥
</p>
<p>
و اتوفّق علی الوفآء فی عتبة قدسک و علی القيام بخدمة امرک و علی
</p>
<p>
الخضوع و الخشوع عند احبّائک و الانعدام و الفنا فی محضر اصفيائک
</p>
<p>
انّک انت المؤيّد الموفّق العلیّ الکريم الهی الهی اسئلک باشراق
</p>
<p>
انوار طلعتک الّتی اشرقت بها الآفاق و بلحظات عين رحمانيّتک
</p>
<p>
الّتی شملت کلّ الأشياء و بتموّجات بحر عنايتک الّتی فاضت علی
</p>
<p>
الأطراف و بامطارسحاب موهبتک الّتی هطلت علی حقائق الممکنات
</p>
<p>
و بانوار رحمتک الّتی سبقت الموجودات بان تؤيّد الأصفيآء علی
</p>
<p>
الوفآء و توفّق الأحبّآء علی خدمة عتبتک العليا و تنصرهم بجنود
</p>
<p>
قدرتک الّتی احاطت الأشياء کلّها و تنجّدهم بجيش عرمرم من
</p>
<p>
الملأ الأعلی ای ربّ انّهم ضعفآء ببابک و فقرآء فی فنائک
</p>
<p>
و مضطرّون الی فضلک و محتاجون الی تأييدک و متوجّهون الی
</p>
<p>
ملکوت توحيدک و مشتاقون لفيوضات موهبتک ای ربّ صفّ ضمائرهم
</p>
<p>
بانوار تقديسک و طيّب سرائرهم بموهبة تأييدک و اشرح قلوبهم
</p>
<p>
بنفحات السّرور و الحبور المنتشرة من ملئک الأعلی و نوّر بصائرهم
</p>
<p>
بمشاهدة آياتک الکبری و اجعلهم آيات التّقديس و رايات التّنزيه
</p>
<p>
تخفق فی قطب الأمکان علی عموم الوری و اثّر کلامهم فی القلوب
</p>
<p>
الّتی کانت کالصّخرة الصّمّآء حتّی يقوموا علی عبوديّتک و ينقطعوا
</p>
<p>
الی ملکوت ربوبيّتک و يتوجّهوا الی جبروت قيّوميّتک و ينشروا آثارک
</p>
<p>
و يتنوّروا بانوارک و يبيّنوا اسرارک و يهدوا عبادک الی المآء المعين
</p>
<p>
ص ٦
</p>
<p>
و عين التّسنيم الّتی نبعت و فارت فی بحبوحة فردوس احديتک
</p>
<p>
و ينشروا شراع الأنقطاع علی سفينة النّجاة و يسيروا فی بحار
</p>
<p>
معرفتک و يبسطوا اجنحة التّوحيد و يطيروا بها الی ملکوت
</p>
<p>
وحدانيّتک و يصبحوا عباداً ينطقون بالنّعوت من الملأ الأعلی
</p>
<p>
و يثنی عليهم اهل ملکوتک الأبهی و يسمعوا ندآء هواتف الغيب
</p>
<p>
بالبشارة الکبری و يناجوک فی الأسحار بابدع الاذکار شوقاً الی
</p>
<p>
لقائک يا ربّی المختار و يبکوا بالعشیّ و الأشراق توقاً الی الورود
</p>
<p>
فی ظلّ رحمانيّتک العظمی ای ربّ ايّدهم من جميع الشّئون
</p>
<p>
و انصرهم فی کلّ الأحوال بملائکة قدسک الّتی هم جنود لا يرونها
</p>
<p>
و کتائب غالبة علی جيوش الملأ الأدنی انّک انت المقتدر العزيز
</p>
<p>
القویّ المحيط و انّک لعلی کلّ شیء قدير
</p>
<p>
پاک يزدانا خداوند مهربانا آوارگان کوی توئيم و مشتاقان روی تو
</p>
<p>
و عاشقان خوی تو بيچاره ئيم افتاده‌ايم ذليلم حقيريم
</p>
<p>
ضعيفيم رحمتی فرما و موهبتی عنايت کن از قصور در گذر و خطايای
</p>
<p>
بی‌پايان بپوش هر چه هستيم از توئيم و آنچه گوئيم و شنويم وصف
</p>
<p>
تو گوئيم و روی تو جوئيم و در ره تو پوئيم تو خداوند مهربانی
</p>
<p>
و ما گنهکار بيسر و سامان پس ای ابر رحمت رشحاتی ای گلشن
</p>
<p>
عنايت نفحاتی ای بحر موهبت موجی و ای آفتاب عنايت پرتوی
</p>
<p>
رحم فرما عنايت کن قسم بجمالت که جز خطا متاعی نه و بغيراز
</p>
<p>
ص ٧
</p>
<p>
آمال اعمالی نه مگر پرده ستّاريت بپوشاند و حفظ و حمايتت شامل
</p>
<p>
حال گردد و الّا اين ضعفا را چه توانائی که بخدمتت پردازند
</p>
<p>
و اين فقرا را چه غنائی که بساط عزّت بگسترانند توئی مقتدر و توانا
</p>
<p>
تأييد کن توفيق بخش اين نفوس پژمرده را برشحات ابر موهبت
</p>
<p>
طراوتی عنايت کن و اين حقائق مبتذله را باشراقات شمس
</p>
<p>
احديّت روشنائی بخش اين ماهيان تشنه لب را بدريای رحمتت
</p>
<p>
افکن و اين قافله گمگشته را بپناه احديّتت دلالت کن گمگشتگان را
</p>
<p>
بعين هدايت دلالت کن و آوارگان را در پناه عزّتت مأوی بخش
</p>
<p>
تشنگان را از سلسبيل موهبت بنوشان و مردگان را بحيات ابديّه
</p>
<p>
زنده کن کوران را بينا فرما و کران را شنوا کن و گنگان را گويا نما
</p>
<p>
و افسردگان را بر افروز غافلان را هشيار کن و خفتگان را بيدار نما
</p>
<p>
و مغروران را متنبّه در هر کار توئی مقتدر توئی بخشنده توئی
</p>
<p>
مهربان انّک انت الکريم المتعال
</p>
<p>
ای ياران الهی و ياوران اين عبد فانی چون شمس حقيقت از مطلع
</p>
<p>
آمال فيض نامتناهی مبذول داشت و افق وجود بپرتو تقديس منوّر
</p>
<p>
گشت چنان جلوه فرمود که ظلمات دهمآء مضمحل و معدوم گرديد
</p>
<p>
لهذا خطّه خاک غبطه افلاک شد و عرصه ادنی جلوه گاه ملکوت
</p>
<p>
اعلی گشت نفحات قدس وزيد و روائح طيّبه منتشر شد نسائم
</p>
<p>
ربيع الهی بمرور آمد و ارياح لواقح فيوضات نامتناهی از مهبّ
</p>
<p>
ص ٨
</p>
<p>
عنايت بوزيد صبح نورانی دميد و بشارت کبری رسيد نوبهار
</p>
<p>
الهی در عالم امکانی خيمه و خرگاه زد ارض وجود بحرکت آمد و خطّه
</p>
<p>
شهود مهتزّ گشت خاک افسرده رياض باقيه شد و ارض ميّته حيات
</p>
<p>
ابديّه يافت گل و رياحين عرفان روئيد و سبزه نوخيز معرفة اللّه
</p>
<p>
دميد عالم امکان مظهر فيوضات رحمان شد و حضرت شهود
</p>
<p>
جلوه گاه غيب مکنون گرديد ندای الهی بلند شد و بزم الست
</p>
<p>
آراسته گشت کأس ميثاق بدور آمد و صلای عمومی بلند شد قومی
</p>
<p>
سرمست آن صهبای الهی شدند و گروهی محروم از آن موهبت
</p>
<p>
عظمی نفوسی از پرتو عنايت بصر و بصيرت روشن نمودند وطائفه از
</p>
<p>
نغمات احديّت بوجد و طرب آمدند مرغانی درگلشن تقديس آغاز
</p>
<p>
نغمه و ترانه نمودند و بلبلانی بر شاخسار گل رحمانی فرياد و فغان
</p>
<p>
کردند ملک و ملکوت تزيين يافت و رشک بهشت برين گرديد ولی
</p>
<p>
هزار افسوس که غافلان هنوز در خواب غفلت گرفتار و بيخردان از اين
</p>
<p>
موهبت مقدّسه بيزار کوران محجوبند و کران محروم و مردگان
</p>
<p>
مأيوس چنانچه ميفرمايد اولئک يئسوا من الآخرة کما يئس الکافرين
</p>
<p>
اصحاب القبور شما ای ياران رحمانی بشکرانه ربّ ودود زبان
</p>
<p>
گشائيد و بحمد و ستايش جمال معبود بيردازيد که از اين کأس طهور
</p>
<p>
سرمستيد و از اين جام صهباء پرنشئه و انجذاب از نفحات قدس
</p>
<p>
مشام معطّر نموديد و از رائحه قميص يوسف وفا دماغ معنبر کرديد
</p>
<p>
ص ٩
</p>
<p>
شهد وفا را از دست دلبر يکتا چشيديد و مائده ابديّه را در خوان
</p>
<p>
نعمت حضرت احديّت تناول نموديد اين موهبت از خصائص
</p>
<p>
حضرت رحمانيّت است و اين فضل و جود از نوادر عطايای ربّ ودود
</p>
<p>
در انجيل ميفرمايد المدعوّون کثيرون و المختارون قليلون يعنی
</p>
<p>
امّت دعوت بسيارند ولی نفوسيکه بفضل و موهبت هدايت مخصّص
</p>
<p>
ميگردند کمياب ذلک من فضل اللّه يعطيه من يشاء و اللّه ذو فضل عظيم
</p>
<p>
ای ياران الهی شمع ميثاق را ارياح نفاق از اهل آفاق احاطه
</p>
<p>
نموده و بلبل وفا را زاغان جفا اهل فتور هجوم نموده حمامه
</p>
<p>
ذکر را جغدان بيفکر در صددند و غزال صحرای محبّه اللّه را
</p>
<p>
درندگان در پی روان لهذا خطر عظيمست و عذاب اليم احبّای
</p>
<p>
الهی بايد چون جبل متين باشند و چون بنيان رزين رصين
</p>
<p>
از شدائد بلايا مضطرب نگردند و از عظائم رزايا محزون نشوند
</p>
<p>
توسّل بذيل کبرياء جويند و توکّل بجمال اعلی نمايند تکيه
</p>
<p>
بر عون و عنايت ملکوت قديم کنند و اعتماد بر صون و حمايت ربّ کريم
</p>
<p>
در هر دمی از شبنم عنايت پرطراوت و لطافت گردند و در هر نفسی
</p>
<p>
از نفثات روح القدس زنده و تازه و خرّم شوند و بر خدمت حضرت
</p>
<p>
ربوبيّت قيام کنند و در نشر نفحات اللّه منتهای همّت را مبذول دارند
</p>
<p>
امر مبارک را حصن حصين باشند و جنود جمال قدم را قلعه رزين
</p>
<p>
ص ١٠
</p>
<p>
و رصين بنيان امر اللّه را از هر جهت حافظ امين گردند و افق
</p>
<p>
مبين را نجم منير شوند زيرا ظلمات دهماء امم از هر جهت در
</p>
<p>
هجوم است و طوائف عالم در فکر محويّت نور معلوم با وجود هجوم
</p>
<p>
جميع قبائل چگونه ميتوان دمی غافل بود البتّه هوشيار باشيد
</p>
<p>
و بيدار و در حفظ و حمايت امر پروردگار اليوم الزم امور تعديل
</p>
<p>
اخلاقست و تصحيح اطوار و اصلاح رفتار بايد احبّای رحمان
</p>
<p>
بخلق و خوئی در بين خلق مبعوث گردند که رائحه مشکبار گلشن
</p>
<p>
تقديس آفاق را معطّر نمايد و نفوس مرده را زنده کنند زيرا
</p>
<p>
مقصود از جلوه الهی و طلوع انوار غيب غير متناهی تربيت نفوس است
</p>
<p>
و تهذيب اخلاق من فی الوجود تا نفوس مبارکی از عالم ظلمانی حيوانی
</p>
<p>
نجات يافته بصفاتی مبعوث گردند که تزيين حقيقت انسانيست
</p>
<p>
ناسوتيان لاهوتيان شوند و ظلمانيان نورانيان گردند محرومان
</p>
<p>
صرف محرم راز ملکوت شوند و معدومان محض مأنوسان جلوه لاهوت
</p>
<p>
شوند بی‌نصيبان از بحر بی‌پايان نصيب برند و نادانان از معين
</p>
<p>
حيوان دانائی سيراب شوند درندگان ترک درندگی کنند و
</p>
<p>
تيزچنگان در نهايت بردباری باشند اهل جنگ صلح حقيقی
</p>
<p>
جويند و درندگان تيز چنگ از سلم حقيقی بهره برند ناپاکان
</p>
<p>
از عالم پاکی خبر گيرند و آلودگان از جوی تقديس نصيب برند اگر اين
</p>
<p>
فيوضات الهيّه در حقائق انسانيّه جلوه ننمايد فيض ظهور بی‌ثمر ماند
</p>
<p>
ص ١١
</p>
<p>
و جلوه شمس حقيقت بی‌اثر گردد پس ای ياران الهی بجان و دل
</p>
<p>
بکوشيد تا از خلق و خوی مبارک نصيب و بهره گيريد و از فيوضات
</p>
<p>
تقديسش قسمتی بريد تا آيات توحيد شويد و رايات تجريد گرديد
</p>
<p>
و حقيقت تفريد را جوئيد و در اين گلشن الهی بنغمات رحمانی
</p>
<p>
آغاز نغمه و ترانه نمائيد طيور شکور گرديد و در گلزار وجود
</p>
<p>
آوازی بنوازيد که محيّر عقول و شعور گردد در قطب امکان علمی
</p>
<p>
افرازيد که پرچم موهبت بارياح عنايت موج زند و نهالی
</p>
<p>
در مزرعه وجود و باغ شهود غرس نمائيد که ثمرش در نهايت
</p>
<p>
طراوت و حلاوت باشد قسم بمربّی حقيقی که اگر بنصائح
</p>
<p>
الهی که در الواح نورانی نازل عامل گرديد اين خاک سياه
</p>
<p>
آئينه ملکوت اعلی شود و اين حيّز ادنی کاشف ملکوت ابهی
</p>
<p>
گردد ای ياران الهی الحمد للّه فيوضات غيبی شمس حقيقت
</p>
<p>
از جميع جهات محيط است و ابواب رحمت از جميع اشطار
</p>
<p>
مفتوح وقت استفاضه است و هنگام استفاده وقت را
</p>
<p>
غنيمت شمريد و فرصت را از دست مدهيد از شئون اين عالم
</p>
<p>
ظلمانی بکلّی بيزار گرديد و بشئون و آثار حقايق ملکوتيّه
</p>
<p>
واضح و آشکار شويد تا ملاحظه فرمائيد که پرتو خورشيد يزدان
</p>
<p>
در چه درجه روشن و درخشنده است و آثار عنايت از غيب
</p>
<p>
احديّت چگونه باهر و ظاهر و لائحست .
</p>
<p>
ص ١٢
</p>
<p>
_ ٣يا احبّاء اللّه و ابناء ملکوت اللّه انّ السّماء الجديدة
</p>
<p>
قد اتت و انّ الأرض الجديدة قد جاءت و المدينة المقدّسة
</p>
<p>
اورشليم الجديدة قد نزلت من السّمآء من عند اللّه علی هيئة
</p>
<p>
حورية حسناء بديعة فی الجمال فريدة بين ربّات الحجال
</p>
<p>
مقصورة فی الخيام مهيّأة للوصال و نادی ملائکة الملأ الأعلی
</p>
<p>
بصوت عظيم رنّان فی آذان اهل الأرض و السّماء قائلين هذه
</p>
<p>
مدينة اللّه و مسکنه مع نفوس زکيّة مقدّسة من عبيده و هو سيسکن
</p>
<p>
معهم فانّهم شعبه و هو الههم و قد مسح دموعهم و اوقد شموعهم
</p>
<p>
و فرّح قلوبهم و شرح صدورهم فالموت قد انقطعت اصوله
</p>
<p>
و الحزن و الضّجيج و الصّريخ قد زالت شؤنه و قد جلس مليک
</p>
<p>
الجبروت علی سرير الملکوت و جدّد کلّ صنع غير مسبوق انّ هذا
</p>
<p>
لهو القول الصّدق و من اصدق من رؤيا يوحنّا القدّيس حديثاً
</p>
<p>
هذا هو الالف و الياء و هذا هو الّذی يروی الغليل من ينبوع
</p>
<p>
الحياة و هذا هو الّذی يشفی العليل من درياق النّجاة من
</p>
<p>
يؤيّد بفيض من هذا الملکوت فهو من اعظم الوارثين للمرسلين
</p>
<p>
و القدّيسين فالرّبّ له اله و هو له ابن عزيز فاستبشروا يا
</p>
<p>
احبّاء اللّه و شعبه و يا ابناء اللّه و حزبه و ارفعوا الاصوات بالتّهليل و
</p>
<p>
التّسبيح للرّبّ المجيد فانّ الأنوار قد سطعت و انّ الآثار قد
</p>
<p>
ظهرت و انّ البحور قد تموّجت و قذفت بکلّ درّ ثمين *
</p>
<p>
ص ١٣
</p>
<p>
_ ٤سبحان من أنشأ الوجود و أبدع کلّ موجود و بعث
</p>
<p>
المخلصين مقاماً محمود و اظهر الغيب فی حيّز الشّهود ولکنّ
</p>
<p>
الکلّ فی سکرتهم يعمهون و أسّس بنيان القصر المشيد و الکور
</p>
<p>
المجيد و خلق الخلق الجديد فی حشر مبين و القوم فی سکراتهم
</p>
<p>
لغافلون و نفخ فی الصّور و نقر فی النّاقور و ارتفع صوت السّافور
</p>
<p>
وصعق من فی صقع الوجود و الاموات فی قبور الأجساد لراقدون
</p>
<p>
ثمّ نفخ النّفخة الأخری و أتت الرّادفة بعد الرّاجفة و ظهرت
</p>
<p>
الفاجعة و ذهلت کلّ مرضعة عن راضعها و النّاس فی ذهولهم
</p>
<p>
لا يشعرون و قامت القيامة و أتت السّاعة و امتدّ الصّراط و نصب
</p>
<p>
الميزان و حشر من فی الأمکان و القوم فی عمه مبتلون و اشرق النّور
</p>
<p>
و أضاء الطّور و تنسّم نسيم رياض الرّبّ الغفور و فاحت نفحات الرّوح
</p>
<p>
و قام من فی القبور و الغافلون فی الأجداث لراقدون و سعرت
</p>
<p>
النّيران و أزلفت الجنان و ازدهت الرّياض و تدفّقت الحياض و تأنّق
</p>
<p>
الفردوس و الجاهلون فی اوهامهم لخائضون و کشف النّقاب
</p>
<p>
و زال الحجاب و انشقّ السّحاب و تجلّی ربّ الأرباب و المجرمون
</p>
<p>
لخاسرون و هو الّذی أنشأ لکم النّشأة الأخری و اقام الطّامّة
</p>
<p>
الکبری و حشر النّفوس المقدّسة فی الملکوت الأعلی انّ فی ذلک
</p>
<p>
لآيات لقوم يبصرون و من آياته ظهور الدّلائل و الأشارات و بروز
</p>
<p>
العلائم و البشارات و انتشار آثار الاخبار و انتظار الابرار و الاخيار
</p>
<p>
ص ١٤
</p>
<p>
و اولئک هم الفائزون و من آياته انواره المشرقة من افق التّوحيد
</p>
<p>
و اشعّته السّاطعة من المطلع المجيد و ظهور البشارة الکبری من
</p>
<p>
مبشّره الفريد انّ فی ذلک لدليل لائح لقوم يعقلون و من آياته
</p>
<p>
ظهوره و شهوده و ثبوته و وجوده بين ملأ الاشهاد فی کلّ البلاد
</p>
<p>
بين الأحزاب الهاجمة کالذّئاب وهم من کلّ جهة يهجمون و من
</p>
<p>
آياته مقاومة الملل الفاخمة و الدّول القاهرة و فريق من الأعداء
</p>
<p>
السّافکة للدّماء السّاعية فی هدم البنيان فی کلّ زمان و مکان
</p>
<p>
انّ فی ذلک لتبصرة للّذين فی آيات اللّه يتفکّرون و من آياته
</p>
<p>
بديع بيانه و بليغ تبيانه و سرعة نزول کلماته و حکمه و آياته و خطبه
</p>
<p>
و مناجاته و تفسير المحکمات و تأويل المتشابهات لعمرک انّ الأمر
</p>
<p>
واضح مشهود للّذين ببصر الأنصاف ينظرون و من آياته اشراق
</p>
<p>
شمس علومه و بزوغ بدر فنونه و ثبوت کمالات شؤنه و ذلک ما أقرّ به
</p>
<p>
علماء الملل الرّاسخون و من آياته صون جماله و حفظ هيکل
</p>
<p>
انسانه مع شروق أنواره و هجوم اعدائه بالسّنان و السّيوف
</p>
<p>
و السّهام الرّاشقة من الالوف و انّ فی ذلک لعبرة لقوم ينصفون
</p>
<p>
و من آياته صبره و بلاؤه و مصائبه و آلامه تحت السّلاسل و الاغلال
</p>
<p>
و هو ينادی " الیّ الیّ " يا ملأ الابرار " الیّ الیّ " يا حزب
</p>
<p>
الأخيار " الیّ الیّ " يا مطالع الأنوار قد فتح باب الأسرار
</p>
<p>
و الأشرار فی خوضهم يلعبون و من آياته صدور کتابه و فصل خطابه
</p>
<p>
ص ١٥
</p>
<p>
عتاباً للملوک و انذاراً لمن هو احاط الأرض بقوّة نافذة و قدرة ضابطة
</p>
<p>
و انثلّ عرشه العظيم بايّام عديدة و انّ هذا لأمر مشهود مشهور
</p>
<p>
عند العموم و من آياته علوّ کبريائه و سموّ مقامه و عظمة جلاله و سطوع
</p>
<p>
جماله فی افق السّجن فذلّت له الأعناق و خشعت له الاصوات و عنت
</p>
<p>
له الوجوه و هذا برهان لم يسمع به القرون الاوّلون و من آياته
</p>
<p>
ظهور معجزاته و بروز خوارق العادات متتابعاً مترادفاً کفيض
</p>
<p>
سحابه و اقرار الغافلين بنفوذ شهابه لعمره انّ هذا لأمر ثابت
</p>
<p>
واضح عند العموم من کلّ الطّوائف الّذين حضروا بين يدی الحیّ
</p>
<p>
القيّوم و من آياته سطوع شمس عصره و شروق بدر قرنه فی سماء
</p>
<p>
الأعصار و الأوج الأعلی من القرون بشئون و علوم و فنون بهرت
</p>
<p>
فی الآفاق و ذهلت بها العقول و شاعت و زاعت و انّ هذا لأمر محتوم *
</p>
<p>
_ ٥انّ النّيّر الأعظم المتلئلأ علی آفاق الأمم قد غاب عن
</p>
<p>
مشرق العالم و يلوح و يضیء من افقه الأبهی و ملکوته الأعلی علی
</p>
<p>
الأکوان و يفيض الأنوار علی الأخيار و ينشر نفحات الحيات علی القلوب
</p>
<p>
و الأرواح کما اخبر به من قبل فی لوح الرّؤيا المنتشرة فی البسيطة
</p>
<p>
الغبرا قال و قوله الحق عند ذلک صاحت و قالت کلّ الوجود
</p>
<p>
لبلائک الفدا يا سلطان الأرض و السّمآء الی مَ اودعت نفسک بين
</p>
<p>
ص ١٦
</p>
<p>
هؤ لاء فی مدينة عکّاء اقصد ممالکک الأخری المقامات الّتی ما وقعت
</p>
<p>
عليها عيون اهل الأسمآء عند ذلک تبسّمنا اعرفوا هذا الذّکر
</p>
<p>
الأحلی و ما اردناه من السّرّ المستسرّ الاخفی انتهی يا احبّاء اللّه
</p>
<p>
ايّاکم و التّزلزل و الأضطراب و الفزع والاضطرار و الخمول و الخمود
</p>
<p>
من هذا اليوم المشهود اليوم يوم الأستقامة الکبری اليوم يوم الثّبوت
</p>
<p>
و الرّسوخ بين ملأ الأنشآء هنيئاً للنّفوس الثّابتة الرّاسخة کالبنيان
</p>
<p>
المرصوص من هذا العاصف القاصف القاصم للاصلاب و الظّهور
</p>
<p>
فانّهم المؤيّدون و انّهم الموفّقون و انّهم المنصورون بجنود الملأ الأعلی
</p>
<p>
و تتلئلأ وجوههم فی افق العالم بانوار يتبارک بها اهل سرادق الکبرياء
</p>
<p>
و انّهم المخاطبون من ملکوت الأبهی فی کتاب الأقدس المنزل من جبروت
</p>
<p>
الأسمآء قال و قوله الحق قل يا قوم لا يأخذکم الأضطراب اذا غاب ملکوت
</p>
<p>
ظهوری و سکنت امواج بحر بيانی انّ فی ظهوری لحکمة و فی غيبتی
</p>
<p>
حکمة اخری ما اطّلع بها الّا اللّه الفرد الخبير و نريکم من افقی الأبهی
</p>
<p>
و ننصر من قام علی نصرة امری بجنود من الملأ الأعلی و قبيل من
</p>
<p>
الملائکة المقرّبين انتهی شمس حقيقت نيّر اعظم از افق امکان غروب و
</p>
<p>
از مشرق لا مکان طلوع فرمود و باين ندای الهی مخاطباً لأحبّائه
</p>
<p>
الثّابتين الرّاسخين نطق ميفرمايد من الکتاب الأقدس يا اهل
</p>
<p>
الأرض اذا غربت شمس جمالی و سترت سماء هيکلی لا تضطربوا
</p>
<p>
قوموا علی نصرة امری و اعلاء کلمتی بين العالمين *
</p>
<p>
ص ١٧
</p>
<p>
_ ٦ای اهل ملکوت چقدر از نفوس که مدّت حيات عبادت
</p>
<p>
نمودند و رياضت کشيدند و آرزوی دخول در ملکوت نمودند ولی
</p>
<p>
موفّق نشدند امّا شما بدون زحمت و رياضت فائز شديد و داخل
</p>
<p>
در ملکوت گرديديد چنانکه در زمان حضرت مسيح فريسيان و
</p>
<p>
عابدان محروم شدند ولی پطرس و يوحنا و اندراوس فائز گرديدند
</p>
<p>
و حال آنکه نه اهل عبادت بودند نه اهل رياضت پس شکر کنيد
</p>
<p>
خدا را که اين تاج عزّت ابديّه بر سر شما نهاد و اين الطاف
</p>
<p>
بی‌پايان مبذول فرمود وقت آنست که بشکرانه اين الطاف روز بروز
</p>
<p>
توجّه بيشتر نمائيد و تقرّب بيشتر بيابيد و چنان منجذب و مشتعل
</p>
<p>
شويد که آهنگ تقديس و ثنای حضرت مقصود را بملأ اعلی
</p>
<p>
رسانيد و هر يک مانند بلبل در اين گلشن الهی بمحامد و نعوت
</p>
<p>
ربّ الجنود پردازيد و سبب تربيت وجود گرديد *
</p>
<p>
_ ٧ای ياران روحانی عبدالبهآء پيک امين رسيد و پيام
</p>
<p>
ياران الهی را در عالم روحانی رساند اين پيک مبارک پی
</p>
<p>
نفحات انجذابست و نسيم جانپرور محبّت اللّه قلوبرا باهتزاز آرد و
</p>
<p>
جانها را پر وجد و طرب نمايد تجلّی وحدانيّت الهی چنان در
</p>
<p>
قلوب و ارواح تأثير نموده که کلّ را بروابط روحانيّه ارتباط داده و
</p>
<p>
حکم يک جان و يکدل يافته لهذا انعکاسات روحانيّه و انطباعات
</p>
<p>
ص ١٨
</p>
<p>
رحمانيّه در قلوب در نهايت جلوه و ظهور است از حقّ ميطلبم که
</p>
<p>
روز بروز اين رابطه روحانيّه را قوّت بخشد و اين وحدت رحمانيّه
</p>
<p>
را بيشتر جلوه دهد تا آنکه کلّ در ظلّ کلمة اللّه در تحت راية
</p>
<p>
ميثاق چون جنود مجنّده محشور شوند و بجان و دل بکوشند تا
</p>
<p>
الفت کليّه و محبّت صميميّه و ارتباط روحانيّه در بين قلوب عالم حاصل
</p>
<p>
گردد و جميع بشر از فيض جديد انور در يک صقع جمع و محشور گردند
</p>
<p>
نزاع و جدال از جهان بر خيزد و محبّت جمال ذو الجلال کلّ را
</p>
<p>
احاطه کند نفاق بوفاق تبديل شود و اختلاف بايتلاف مبدّل
</p>
<p>
گردد بنيان بغضا بر افتد و اساس عداوت منهدم شود نورانيّت
</p>
<p>
توحيد ظلمات تحديد را زائل فرمايد و تجلّی رحمانی قلوب انسانيرا
</p>
<p>
معدن محبّت ربّانی کند ای ياران الهی وقت آنست که با جميع
</p>
<p>
ملل بنهايت مهربانی الفت نمائيد و مظهر رحمت حضرت احديّت
</p>
<p>
شويد جان عالم گرديد و روح حيات در هيکل بنی آدم در اين
</p>
<p>
دور بديع که جمال قدم و اسم اعظم از افق عالم بفيوضات نامتناهيّه
</p>
<p>
تجلّی فرموده کلمة اللّه چنان قوّتی و قدرتی در حقائق انسانيّه
</p>
<p>
نموده که شئون بشريّه را تأثير و نفوذی نگذاشته بقوّت قاهره کلّ را
</p>
<p>
در بحر احديّت مجتمع فرموده و ميفرمايد حال وقت آنست که احبّای
</p>
<p>
الهی رايت وحدت را بلند نمايند و آيت الفت را در مجامع وجود
</p>
<p>
تلاوت کنند و کلّ را بر احديّت فيض الهی دلالت نمايند تا آنکه
</p>
<p>
ص ١٩
</p>
<p>
خباء تقديس در قطب امکان بلند گردد و جميع امم را در ظلّ کلمه
</p>
<p>
توحيد در آرد اين موهبت وقتی در قطب اکوان جلوه نمايد که
</p>
<p>
احبّای الهی بموجب تعليمات رحمانيّه قيام کنند و بنشر رائحه
</p>
<p>
طيّبهء محبّت عموميّه پردازند در هر دوری امر بالفت بود و حکم
</p>
<p>
بمحبّت ولی محصور در دائره ياران موافق بود نه با دشمنان
</p>
<p>
مخالف امّا الحمد للّه که در اين دور بديع اوامر الهيّه محدود
</p>
<p>
بحدّی نه و محصور در طائفه نيست جميع يارانرا بالفت و محبّت و
</p>
<p>
رعايت و عنايت و مهربانی بجميع امم امر ميفرمايد حال احبّای
</p>
<p>
الهی بايد بموجب اين تعاليم ربّانی قيام کنند اطفال بشر را
</p>
<p>
پدر مهربان باشند و جوانان انسانرا برادر غمخوار گردند و
</p>
<p>
سالخوردگان را اولاد جانفشان شوند مقصود اينست که بايد با کلّ
</p>
<p>
حتّی دشمنان بنهايت روح و ريحان محبّ و مهربان بود در مقابل
</p>
<p>
اذيّت و جفا نهايت وفا مجری داريد و در موارد ظهور بغضا بنهايت
</p>
<p>
صفا معامله کنيد سهم و سنانرا سينه ئی مانند آئينه هدف نمائيد
</p>
<p>
و طعن و شتم و لعن را بکمال محبّت مقابلی کنيد تا جميع امم مشاهدهء
</p>
<p>
قوّت اسم اعظم نمايند و کلّ ملل معترف بقدرت جمال قدم گردند
</p>
<p>
که چگونه بنيان بيگانگی برانداخت و امم عالم را بوحدانيّت و
</p>
<p>
يگانگی هدايت فرمود و عالم انسانيرا نورانی کرد و جهان خاک را
</p>
<p>
تابناک فرمود اين خلق مانند اطفالند و بی‌باک و بی‌پروا بايد
</p>
<p>
ص ٢٠
</p>
<p>
بکمال محبّت اين اطفال را تربيت کرد و در آغوش رحمت بمحبّت
</p>
<p>
پرورش داد تا شهد روحانی محبّت رحمانی بچشند و مانند شمع
</p>
<p>
در اين عالم ظلمانی بدرخشند و واضح و مشهود به بينند که اسم
</p>
<p>
اعظم و جمال قدم روحی له الفداء چه اکليل جليلی و تاج وهّاجی
</p>
<p>
بر سر احبّای خويش نهاده و چه فيوضاتی بقلوب ياران خود فرموده
</p>
<p>
و چه محبّتی در قلوب بشر انداخته و چه الفتی در بين عالم انسان
</p>
<p>
ظاهر فرموده ربّ ربّ ايّد عبادک الأصفيآء علی الحبّ و الولآء بين
</p>
<p>
الوری و وفّقهم علی نشر نور الهدی من الملأ الأعلی بين اهل
</p>
<p>
الأرض کلّها انّک انت المقتدر العزيز القویّ القدير الوهّاب و انّک
</p>
<p>
انت الکريم اللّطيف الرّؤف المنّان *
</p>
<p>
_ ٨ای ياران عزيز عبدالبهآء و اماء رحمن صبح است و
</p>
<p>
نسيم جانپرور جنّت ابهی بجميع کائنات مرور کند ولی تأثير در
</p>
<p>
قلوب صافيه نمايد و مشام پاک را معطّر فرمايد پرتو آفتاب را ديده
</p>
<p>
بينا بيند و آهنگ ملأ اعلی را گوش شنوا شنود باران رحمت
</p>
<p>
نيسانی و فيض آسمانی هر چند بر عموم اراضی فائض است ولی از
</p>
<p>
خاک پاک انبات نمايد امّا از شوره زار بيزار است زيرا آثار فيض
</p>
<p>
ظاهر و آشکار نه حال نفحات قدس ملکوت ابهی در هر ديار
</p>
<p>
منتشر ولی نفوس زکيّه منتفع و منجذب از فضل حیّ قيّوم اميد اين
</p>
<p>
ص ٢١
</p>
<p>
مظلوم چنانست که بقوّه قاهره کلمة اللّه مشام غافلان باز گردد و
</p>
<p>
از رائحه گلستان راز نصيب و بهره گيرند ای ياران الهی دوستان
</p>
<p>
حقيقی طبيبان حاذقند و تعاليم الهی درياق رحمانی و درمان
</p>
<p>
وجدانی مشامهای مزکوم باز نمايند و از طيب مشموم نصيب موفور
</p>
<p>
بخشند خفتگانرا بيدار کنند غافلانرا هوشيار فرمايند محرومانرا
</p>
<p>
نصيب بخشند و مأيوسانرا اميدوار فرمايند اليوم اگر نفسی بموجب
</p>
<p>
وصايا و نصائح الهيّه روش و حرکت نمايد عالم انسانيرا طبيب
</p>
<p>
روحانی گردد و مردگان امکانيرا صور اسرافيل شود زيرا تأييدات
</p>
<p>
ملکوت ابهی پی در پی است و نصرت ملأ اعلی همدم هر نيک پی
</p>
<p>
پشّه ضعيف عقاب قوی گردد و عصفور نحيف شهباز اوج عزّت قديم
</p>
<p>
شود لهذا نظر باستعداد و قابليّت خويش ننمائيد بلکه اعتماد
</p>
<p>
بر عون و عنايت و فضل و موهبت جمال مبارک روحی لأحبّائه الفداء
</p>
<p>
نمائيد و در ميدان جانفشانی سمند همّت را جولان دهيد تا گوی
</p>
<p>
الطاف را از اين ميدان وسيع بربائيد ای اماء رحمن بانوهای
</p>
<p>
جهان سر ببالين خاک نهادند و محو و نابود گشتند نه اثری
</p>
<p>
و نه ثمری نه نامی و نه نشانی نه جودی و نه وجودی ولی کنيزان
</p>
<p>
درگاه احديّت هر يک در افق عزّت قديمه مانند ستاره درخشيدند
</p>
<p>
و بر قرون و اعصار تابيدند و در ملکوت ابهی بمنتهای آرزو رسيدند
</p>
<p>
و از شهد لقا در محفل کبريا چشيدند اين نفوس از وجود بهره ئی
</p>
<p>
ص ٢٢
</p>
<p>
گرفتند و ثمره ئی بردند و ما عدا قد اتی عليهم حين من الدّهر
</p>
<p>
لم يکونوا شيئاً مذکورا ای ياران اين مظلوم نظر را از مشاهده
</p>
<p>
غير پاک نمائيد بيگانه نبينيد بلکه جميع را آشنا دانيد زيرا
</p>
<p>
با وجود ملاحظه بيگانگی محبّت و يگانگی مشکل است و در اين دور
</p>
<p>
بديع بنصوص الهی بايد با جميع طوائف و ملل يگانگی نمود و نظر
</p>
<p>
بعنف و شدّت و سوء نيّت و ظلم و عداوت ننمود بلکه بافق عزّت
</p>
<p>
قديمه بايد نظر کرد که اين کائنات هر يک آيتی از ربّ الآياتند
</p>
<p>
و بفيض الهی و قدرت ربّانی بعرصه وجود قدم نهادند لهذا آشنا
</p>
<p>
هستند نه بيگانه يار هستند نه اغيار و باين نظر بايد معامله نمود
</p>
<p>
پس ياران بايد در نهايت مهربانی و محبّت با دوست و بيگانه
</p>
<p>
هر دو الفت و محبّت نمايند و ابدا نظر باستحقاق و استعداد
</p>
<p>
نکنند در هر صورت نهايت مهربانی فرمايند از شدّت عناد و جدال
</p>
<p>
و بغضا و عدوان خلق شکست نخورند اگر آنان تير زنند اينان
</p>
<p>
شهد و شير بخشند اگر زهر دهند قند بخشند اگر درد دهند
</p>
<p>
درمان بياموزند اگر زخم زنند مرهم بنهند اگر نيش زنند نوش
</p>
<p>
روا دارند الهی الهی انّ هؤ لآء عبادک الضّعفاء و ارقّائک
</p>
<p>
الأمنآء و امائک اللّائی خضعن لکلمتک العليا و خشعن لعتبتک
</p>
<p>
النّورآء و اعترفن بوحدانيّتک الّتی ظهرت ظهور الشمّس فی وسط
</p>
<p>
الضحی و سمعن ندائک من ملکوتک الأخفی و لبّين لدعائک بقلوب
</p>
<p>
ص ٢٣
</p>
<p>
خافقة بالمحبّة و الولاء ربّ افض علی الجميع سجال رحمتک و امطر
</p>
<p>
علی الکلّ من سحاب موهبتک و انبتهم نباتاً حسناً فی حديقة
</p>
<p>
رحمانيّتک و اجعل هذه الرّياض نَضِرةً خَضِلةً خضرة ريّانة
</p>
<p>
بفيوضات غمام احديّتک و مؤنّقة هذه الرّياحين النّابتة النّامية
</p>
<p>
بمياه حياض الالطاف انّک انت المقتدر المتعالی العزيز قيّوم الارض
</p>
<p>
و السّموات لا اله الّا انت ربّ الآيات البيّنات *
</p>
<p>
_ ٩يا من طفح قلبه بمحبّة اللّه انّی اخاطبک من هذه
</p>
<p>
البقعة المبارکة حتّی يفرح قلبک بخطابی ايّاک و خطابی ممّا يطير
</p>
<p>
به قلوب الموحّدين الی اوج السّرور و ذروة الحبور اشکر ربّک بما
</p>
<p>
وفّقک علی الدّخول فی ملکوته العظيم ستتابع عليک الطاف ربّک و
</p>
<p>
تجعلک آية للطّالبين تمسّک بميثاق ربّک و زد کلّ يوم حبّاً
</p>
<p>
باحبّآء اللّه و حنّوا علی عباد الرّحمن حتّی تکون ناشراً لشراع الحبّ
</p>
<p>
فی سفينة السّلام علی بحر الأمکان لا تحزن من شیء و لا تتکدّر من
</p>
<p>
احدٍ عليک بالرّضآء و الصّدق و الصّفآء و الودّ و الوفآء مع عامّة الخلق
</p>
<p>
و قاطبة البشر و ذلک صفة المخلصين و سمة المقدّسين و شعار
</p>
<p>
الموحّدين و دثار البهائيّين ثمّ اشکر اللّه بما وفّقک علی تقديم الحقوق
</p>
<p>
انّ هذا لتوفيق من اللّه لک فاحمده علی هذا الأمر المنصوص فی
</p>
<p>
صحآئف ربّک القديم انّ ربّک هو اللّطيف الکريم *
</p>
<p>
ص ٢٤
</p>
<p>
_ ١٠ای کنيز عزيز الهی نامه‌ات ملاحظه گرديد و بر
</p>
<p>
مضمون اطّلاع حاصل شد دستور العمل خواسته بودی مؤمن
</p>
<p>
بخدا باش و ناظر بملکوت اعلی و منجذب بجمال ابهی ثابت بر
</p>
<p>
ميثاق باش و مشتاق عروج بآسمان نيّر آفاق منقطع از دنيا شو و
</p>
<p>
زنده بنفحات قدس در ملکوت اعلی منادی حبّ گرد و مهربان
</p>
<p>
بنوع انسان محبّ بشر شو و غمخوار جميع نفوس در آفاق صلح پرور
</p>
<p>
گرد و دوستی و راستی جو هر زخمی را مرهم شو و هر درديرا
</p>
<p>
درمان گرد سبب الفت نفوس شو و آيات هدايت ترتيل نما
</p>
<p>
بعبادت حق مشغول شو و بهدايت خلق برخيز زبان ببيان
</p>
<p>
بگشا و رخ بنار محبّت اللّه بر افروز دمی مياسا و نَفَسی راحت
</p>
<p>
مجو تا آيت محبّت اللّه گردی و رايت موهبت اللّه *
</p>
<p>
_ ١١خدمت باحبّا خدمت بملکوت اللّه است و رعايت فقرا از تعاليم الهيّه *
</p>
<p>
_ ١٢اعلم حقّ اليقين انّ المحبّة سرّ البعث الالهی
</p>
<p>
و المحبّة هی التّجلّی الرّحمانی المحبّة هی الفيض الرّوحانی
</p>
<p>
المحبّة هی النّور الملکوتی المحبّة هی نفثات روح القدس فی الرّوح
</p>
<p>
الأنسانی المحبّة هی سبب ظهور الحقّ فی العالم الأمکانی
</p>
<p>
ص ٢٥
</p>
<p>
المحبّة هی الرّوابط الضّروريّة المنبعثة من حقائق الأشيآء بايجاد
</p>
<p>
الهی المحبّة هی وسيلة السّعادة الکبری فی عالم الرّوحانی
</p>
<p>
و الجسمانی المحبّة هی نور يُهتدی به فی الغيهب الظّلمانی
</p>
<p>
المحبّة هی الرّابطة بين الحقّ و الخلق فی العالم الوجدانی
</p>
<p>
المحبّة هی سبب التّرقّی لکلّ انسان نورانی المحبّة هی
</p>
<p>
النّاموس الأعظم فی هذا الکون العظيم الالهی المحبّة هی
</p>
<p>
النّظام الوحيد بين الجواهر الفرديّة بالتّرکيب و التّدبير فی التّحقّق
</p>
<p>
المادّی المحبّة هی القوّة الکلّيّة المغناطيسيّة بين هذه السّيّارات
</p>
<p>
و النّجوم السّاطعة فی الأوج العالی المحبّة هی سبب الأنکشافات
</p>
<p>
لأسرار المودعة فی الکون بفکر ثاقب غير متناهی المحبّة هی روح الحيات
</p>
<p>
لجسم الکون المتباهی المحبّة هی سبب تمدّن الأمم فی هذا
</p>
<p>
الحيات الفانی المحبّة هی الشّرف الأعلی لکلّ شعب متعالی
</p>
<p>
و اذا وفّق اللّه قوماً بها يصلّين عليهم اهل ملأ الأعلی و ملائکة
</p>
<p>
السّمآء و اهل ملکوت الأبهی و اذا خلت قلوب قوم من هذه
</p>
<p>
السّنوحات الرّحمانيّة المحبّة الالهيّة سقطوا فی اسفل درک من
</p>
<p>
الهلاک و تاهوا فی بيدآء الضّلال و وقعوا فی وهده الخيبة و ليس
</p>
<p>
لهم خلال اولئک کالحشرات العائشة فی اسفل الطّبقات يا
</p>
<p>
احبّآء اللّه کونوا مظاهر محبّة اللّه و مصابيح الهدی فی الآفاق
</p>
<p>
مشرقين بنور المحبّة و الوفاق و نعم الأشراق هذا الأشراق *
</p>
<p>
ص ٢٦
</p>
<p>
_ ١٣ای بنت ملکوت نامه‌ات بتاريخ ٥ديسمبر ١٩١٨
</p>
<p>
رسيد و خبر پر مسرّتی داشت که احبّای الهی و اماء رحمن در تابستان
</p>
<p>
در گرين عکّا مجتمع شدند و شب و روز بياد خدا بودند و خدمت
</p>
<p>
بوحدت عالم انسانی مينمودند و محبّت بعموم اديان ميکردند
</p>
<p>
بکلّی از تعصّب دينی بيزار بودند و بجميع اقوام مهربان اديان
</p>
<p>
الهی بايد سبب وحدت بين بشر گردد و اسباب الفت و محبّت
</p>
<p>
باشد و مروّج صلح عمومی گردد انسانرا بکلّی از تعصّبها بيزار
</p>
<p>
نمايد و روح و ريحان بخشد و بعموم بشر مهربانی کند فرق و امتياز
</p>
<p>
را از ميان بردارد چنانکه حضرت بهاءاللّه خطاب بعالم انسانی
</p>
<p>
ميکند که ای نوع انسان همه بار يکداريد و برگ يکشاخسار
</p>
<p>
نهايتش اينست که بعضی نفوس جاهلند بايد آنانرا تعليم نمود
</p>
<p>
بعضی مريضند بايد آنانرا شفا داد بعضی اطفالند بايد
</p>
<p>
آنانرا بالغ کرد و بنهايت درجه مهربان بايد بود اينست مسلک
</p>
<p>
اهل بها باری اميدوارم که برادران و خواهرانت جميعاً
</p>
<p>
محبّ عالم انسان گردند *
</p>
<p>
_ ١٤ای دو نفس مبارک نامه‌های شما رسيد دليل بر آن
</p>
<p>
بود که تحرّی حقيقت نموديد و از اوهام و تقاليد نجات يافتيد
</p>
<p>
و بديده خود نظر ميکنيد نه بديده ديگران و بگوش خود ميشنويد
</p>
<p>
ص ٢٧
</p>
<p>
نه بگوش ديگران و بوجدان خويش کشف حقايق ميکنيد نه بوجدان
</p>
<p>
ديگران زيرا مقلّد گويد فلان شخصی ديده است و فلان گوشی
</p>
<p>
شنيده است و فلان وجدان کشف کرده است يعنی اعتماد بچشم
</p>
<p>
و گوش و وجدان ديگران کند از خود اراده ندارد حال الحمد
</p>
<p>
للّه شما قوّه اراده ظاهر نموديد و بشمس حقيقت پی برديد ساحت
</p>
<p>
وجدان بپرتو انوار ربّ الملکوت روشن گشت و براه راست پی برديد
</p>
<p>
و در سبيل ملکوت سلوک مينمائيد در جنّت ابهی داخل شديد
</p>
<p>
و از اثمار شجره حيات بهره و نصيب ميگيريد طوبی لکم و حسن
</p>
<p>
المآب و عليکما التّحيّة و الثّنآء *
</p>
<p>
_ ١٥ای منجذبه محبّت اللّه مکتوبی که هنگام رفتن مرقوم
</p>
<p>
نموده بودی ملاحظه گرديد از مضمون مسرور شدم و اميدوارم که
</p>
<p>
ديده بصيرت چنان باز گردد که حقائق اسرار ملکوت واضح و آشکار
</p>
<p>
شود در بدايت مکتوب کلمه مبارکی مرقوم و آن اينست من مسيحی
</p>
<p>
هستم ای کاش جميع عالم مسيحی حقيقی بود زيرا مسيحی
</p>
<p>
لفظی بودن آسان ولی مسيحی حقيقی بودن مشکل امروز تقريباً
</p>
<p>
پانصد مليون نفوس مسيحی هستند امّا مسيحی حقيقی نادر
</p>
<p>
و آن نفسی است که انوار مسيح از جمال او باهر و بکمالات ملکوتی
</p>
<p>
ظاهر اين امريست عظيم و جامع جميع فضائل اميدوارم که تو نيز
</p>
<p>
ص ٢٨
</p>
<p>
مسيحی حقيقی گردی حمد کن خدا را که عاقبت بواسطه تعاليم
</p>
<p>
الهيّه نورانيّت و بصيرت عظمی حاصل گرديد و در ايمان و ايقان
</p>
<p>
ثابت و پايدار شدی اميدوارم که ديگران نيز چشمی روشن و گوشی
</p>
<p>
شنوا يابند و بحيات ابديّه فائز گردند تا اين نهرها که در مجاری
</p>
<p>
متعدّده مختلفة الشّکل جاری راجع بمحيط اعظم شوند يک بحر
</p>
<p>
گردند و يکموج زنند و ارتباط و اتّحاد تامّ حاصل نمايند تا وحدت
</p>
<p>
حقيقت بقوّه الهيّه اين اختلاف مجاز را از ميان بردارد و اساس
</p>
<p>
اصلی اينست اگر اين حاصل گردد مسائل سائره بالطّبيعه
</p>
<p>
زائل شود ای محترمه تعاليم الهيّه در اين دور نورانی چنين
</p>
<p>
است که نبايد نفوس را توهين نمود و بجهالت نسبت داد که تو
</p>
<p>
ندانی و من دانم بلکه بايد بجميع نفوس بنظر احترام نظر کرد
</p>
<p>
و در بيان و دلالت بطرز تحرّی حقيقت مکالمه نمود که بيائيد مسائلی
</p>
<p>
چند در ميانست تا تحرّی حقيقت نمائيم و ببينيم چگونه و چسانست
</p>
<p>
مبلّغ نيايد خويش را دانا و ديگرانرا نادان شمرد اين فکر
</p>
<p>
سبب تکبّر گردد و تکبّر سبب عدم تأثّر بلکه بايد امتيازی در خود
</p>
<p>
نبيند و با ديگران بنهايت مهربانی و خضوع و خشوع صحبت بدارد
</p>
<p>
اين نوع بيان تأثير کند و سبب تربيت نفوس شود ای محترمه
</p>
<p>
جميع انبيا بر اين مبعوث شدند و حضرت مسيح بجهت اين ظاهر
</p>
<p>
گشتند و جمال مبارک نيز ندای الهی باين مقصد بلند فرمودند
</p>
<p>
ص ٢٩
</p>
<p>
تا عالم انسانی جهان آسمانی گردد ناسوتی لاهوتی شود
</p>
<p>
ظلمانی نورانی گردد شيطانی رحمانی شود و اتّحاد و الفت
</p>
<p>
و محبّت در بين عموم اهل عالم حاصل گردد و وحدت اصليّه رخ
</p>
<p>
بگشايد و بنيان اختلاف برافتد و حيات ابدی و موهبت سرمدی
</p>
<p>
حاصل گردد ای محترمه در عالم وجود نظر کن اجتماع و الفت
</p>
<p>
و اتّحاد سبب حياتست و تفريق و اختلاف سبب ممات چون در
</p>
<p>
جميع کائنات نظر نمائی ملاحظه کنی که هر کائنی از کائنات
</p>
<p>
از اجتماع و امتزاج عناصری متعدّده تحقّق يافته و چون اين
</p>
<p>
اجتماع عناصر تفريق شود و ائتلاف باختلاف منقلب گردد آن کائن
</p>
<p>
موجود محو و نابود شود ای محترمه در دورهای سابق هر چند
</p>
<p>
ائتلاف حاصل گشت ولی بکلّی ائتلاف من علی الأرض غير قابل بود
</p>
<p>
زيرا وسائل و وسائط اتّحاد مفقود و در ميان قطعات خمسه عالم
</p>
<p>
ارتباط و اتّصال معدوم بلکه دربين امم يک قطعه نيز اجتماع و
</p>
<p>
تبادل افکار معسور لهذا اجتماع جميع طوائف عالم دريک نقطه
</p>
<p>
اتّحاد و اتّصال و تبادل افکار ممتنع و محال امّا حال وسائل
</p>
<p>
اتّصال بسيار و فی الحقيقه قطعات خمسه عالم حکم يکقطعه يافته
</p>
<p>
و از برای هر فردی از افراد سياحت در جميع بلاد و اختلاط و تبادل
</p>
<p>
افکار با جميع عباد در نهايت سهولت ميسّر بقسميکه هر نفسی
</p>
<p>
بواسطه نشريّات مقتدر بر اطّلاع احوال و اديان و افکار جميع ملل
</p>
<p>
ص ٣٠
</p>
<p>
و همچنين جميع قطعات عالم يعنی ملل و دول و مدن و قری
</p>
<p>
محتاج يکديگر و از برای هيچيک استغنای از ديگری نه زيرا
</p>
<p>
روابط سياسيّه بين کلّ موجود و ارتباط تجارت و صناعت و زراعت
</p>
<p>
و معارف در نهايت محکمی مشهود لهذا اتّفاق کلّ و اتّحاد عموم
</p>
<p>
ممکن الحصول و اين اسباب از معجزات اين عصر مجيد و قرن عظيم
</p>
<p>
است و قرون ماضيه از آن محروم زيرا اين قرن انوار عالمی ديگر
</p>
<p>
و قوّتی ديگر و نورانيّتی ديگر دارد اينست که ملاحظه مينمائی
</p>
<p>
در هر روزی معجزهء جديدی مينمايد و عاقبت در انجمن عالم
</p>
<p>
شمعهای روشنی بر افروزد و مانند بارقه صبح اين نورانيّت عظيمه
</p>
<p>
آثارش از افق عالم نمودارگشته شمع اوّل وحدت سياسيست
</p>
<p>
و جزئی اثری از آن ظاهر گرديده و شمع دوّم وحدت آراء در امور
</p>
<p>
عظيمه است آن نيز عنقريب اثرش ظاهر گردد و شمع سوّم وحدت
</p>
<p>
آزاديست آن نيز قطعيّا حاصل گردد و شمع چهارم وحدت
</p>
<p>
دينيست اين اصل اساس است و شاهد اين وحدت در انجمن عالم
</p>
<p>
بقوّت الهيّه جلوه نمايد و شمع پنجم وحدت وطن است در اين
</p>
<p>
قرن اين اتّحاد و يگانگی نيز بنهايت قوّت ظاهر شود جميع ملل
</p>
<p>
عالم عاقبت خود را اهل وطن واحد شمارند و شمع ششم وحدت
</p>
<p>
جنس است جميع من علی الأرض مانند جنس واحد شوند و شمع
</p>
<p>
هفتم وحدت لسانست يعنی لسانی ايجاد گردد که که عموم خلق
</p>
<p>
ص ٣١
</p>
<p>
تحصيل آن نمايند و با يکديگر مکالمه کنند اين امور که ذکر شد
</p>
<p>
جميعاً قطعیّ الحصولست زيرا قوّتی ملکوتيّه مؤيّد آن *
</p>
<p>
_ ١٦ای ياران نورانی و اماء رحمن چون ظلمات
</p>
<p>
نادانی و غفلت از عالم يزدانی و احتجاب از حقّ جهانرا احاطه
</p>
<p>
نمود صبح نورانی طلوع کرد و شعاع ساطع افق شرق را روشن
</p>
<p>
نمود پس شمس حقيقت طلوع فرمود و انوار ملکوت بر شرق و غرب
</p>
<p>
بتافت آنان که بينا بودند بشارت کبری يافتند و ندای يا طوبی
</p>
<p>
يا طوبی بلند نمودند و مشاهده حقائق اشيا کردند و باسرار
</p>
<p>
ملکوت پی بردند از اوهام و شبهات رستند نور حقيقت مشاهده
</p>
<p>
کردند و از جام محبّت اللّه سرمست گشتند که بکلّی خود و جهانرا
</p>
<p>
فراموش نمودند رقص کنان در نهايت فرح و طرب بمشهد فدا
</p>
<p>
شتافتند و در قربانگاه عشق جان و سر بباختند ولی کوران از اين
</p>
<p>
ولوله حيران گشتند و سرگردان شدند و فرياد اين النّور زدند
</p>
<p>
و گفتند ما نوری مشاهده ننمائيم و آفتابی طالع نبينيم اين
</p>
<p>
اوهامست حقيقتی ندارد خفّاش صفت بظلمات تحت الأرض
</p>
<p>
شتافتند و بخيال خويش راحت و آسايشی يافتند ولی بدايت
</p>
<p>
طلوع است قوّت حرارت شمس حقيقت هنوز تأثير تام نبخشيده
</p>
<p>
چون بوسط سماء رسد حرارت چنان نفوذ کند که حشرات را نيز
</p>
<p>
ص ٣٢
</p>
<p>
در زير زمين بحرکت آرد هر چند مشاهدهء نور ننمايند ولی نفوذ
</p>
<p>
حرارت کلّ را بجنبش و حرکت آرد پس ای ياران الهی شکر کنيد
</p>
<p>
که در يوم اشراق توجّه بنيّر آفاق نموديد و مشاهده انوار کرديد
</p>
<p>
از نور حقيقت نصيب برديد و از فيوضات ابديّه بهره گرفتيد و بشکرانه
</p>
<p>
اين موهبت دمی نياسائيد و ساکن و صامت مباشيد بشارت
</p>
<p>
ملکوت را بگوشها برسانيد و کلمة اللّه را منتشر نمائيد و نصايح و
</p>
<p>
وصايای الهی مجری داريد يعنی بحرکت و آدابی قيام کنيد که
</p>
<p>
جسم عالم را جان بخشيد و طفل صغير امکانرا بمقام رشد و بلوغ
</p>
<p>
رسانيد تا توانيد در هر محفلی شمع محبّت بر افروزيد و هر دلی
</p>
<p>
را بنهايت رأقت ممنون و مسرور نمائيد بيگانگانرا مانند
</p>
<p>
خويش بنوازيد و اغيار را بمثابه يار وفادار مهربان گرديد
</p>
<p>
اگر نفسی جنگ جويد شما آشتی طلبيد و اگر کسی ضربتی بر
</p>
<p>
جگرگاه زند شما مرهم بر زخم او بنهيد شماتت کند محبّت
</p>
<p>
نمائيد ملامت کند ستايش فرمائيد سمّ قاتل دهد شهد فائق
</p>
<p>
بخشيد بهلاکت اندازد شفای ابدی دهيد درد گردد درمان
</p>
<p>
بشويد خار شود گل و ريحان گرديد شايد بسبب اين رفتار و گفتار
</p>
<p>
اينجهان ظلمانی نورانی گردد و اين عالم خاکی آسمانی شود و
</p>
<p>
اين زندان شيطانی ايوان رحمانی گردد جنگ و جدال بر افتد و محبّت
</p>
<p>
و وفا در قطب عالم خيمه افرازد اينست نتائج وصايا و نصائح الهی و
</p>
<p>
ص ٣٣
</p>
<p>
خلاصه تعاليم دور بهائی *
</p>
<p>
_ ١٧ايّها المختارون فی ملکوت الأبهی شکر کنيد ربّ الجنود
</p>
<p>
را که از آسمان غيب راکباً علی السّحاب نزول بعالم ملک فرمود
</p>
<p>
و از پرتو شمس حقيقت شرق و غرب روشن گشت و ندای ملکوت بلند شد
</p>
<p>
و مناديان ملکوت بآهنگ ملأ اعلی بشارت ظهور دادند و عالم
</p>
<p>
وجود باهتزاز آمد و جميع خلق چنانکه حضرت مسيح ميفرمايد
</p>
<p>
در خواب بودند يعنی يوم ظهور و نزول ربّ الجنود در خواب
</p>
<p>
غفلت غرق بودند چنانکه در انجيل ميفرمايد که مجیء من مانند
</p>
<p>
آن است که دزد در خانه است وصاحب خانه خبر ندارد شماها
</p>
<p>
را از ميان خلق انتخاب فرمود و ديدها بنور هدی باز شد و گوشها
</p>
<p>
بآهنگ ملأ اعلی همراز گشت دلها زنده شد و جانها حيات جديد
</p>
<p>
يافت و از موهبت کبری بهره و نصيب گرفت شکر کنيد خدا را که دست
</p>
<p>
موهبت کبری چنين تاج مرصّعی بر فرق شما نهاد که جواهر زواهرش
</p>
<p>
الی الأبد بر قرون و اعصار ميتابد بشکرانه اين هدايت کبری همّت
</p>
<p>
را بلند کنيد و مقصد را ارجمند بقوّت ايمان بموجب تعاليم الهی
</p>
<p>
رفتار نمائيد و اعمال را تطبيق بأحکام الهی فرمائيد کلمات
</p>
<p>
مکنونه تلاوت کنيد و بمضمون دقّت کنيد و بموجب آن عمل نمائيد
</p>
<p>
الواح طرازات و کلمات و تجلّيات واشراقات و بشارات را بأمعان
</p>
<p>
ص ٣٤
</p>
<p>
نظر بخوانيد و بموجب تعاليم الهيّه قيام نمائيد تا آنکه هر يک
</p>
<p>
شمعی روشن گرديد و شاهد انجمن شويد و مانند گل گلشن
</p>
<p>
رائحه طيّبه منتشر نمائيد چون بحر پرجوش و خروش شويد و چون
</p>
<p>
ابر فيض آسمانی مبذول داريد بآهنگ ملکوت ابهی دمساز
</p>
<p>
گرديد و آتش جنگ بنشانيد و علم صلح بلند نمائيد وحدت عالم
</p>
<p>
انسانی ترويج دهيد و دين را وسيله محبّت و مودّت بجميع بشر
</p>
<p>
شمريد و جميع خلق را اغنام الهی دانيد و خدا را شبان مهربان
</p>
<p>
شناسيد که جميع اغنامرا می‌پرورد و در چمن و مرغزار رحمت خويش
</p>
<p>
ميچراند و از چشمه حيات مينوشاند اينست سياست الهی
</p>
<p>
اينست موهبت رحمانی اينست وحدت عالم انسانی که از جمله
</p>
<p>
تعاليم الهی است باری ابواب موهبت مفتوح است و آيات
</p>
<p>
الهی مشروح نور حقيقت تابانست و الطاف بی پايان وقت را
</p>
<p>
غنيمت شمريد بجان بکوشيد و بخروشيد تا اينجهان ظلمانی
</p>
<p>
نورانی گردد و اين عالم تنگ و تاريک گشايش يابد و اين گلخن
</p>
<p>
فانی آئينه گلشن باقی شود و اينعالم جسمانی بهره و نصيب
</p>
<p>
از فيوضات رحمانی يابد بنياد عناد بر افتد و اساس بيگانگی
</p>
<p>
ويران گردد و بنيان يگانگی مرتفع شود تا شجره مبارکه بر شرق
</p>
<p>
و غرب سايه افکند و در قطب امکان خيمه وحدت عالم انسانی
</p>
<p>
افراشته شود و علم محبّت و الفت در جميع آفاق موج زند
</p>
<p>
ص ٣٥
</p>
<p>
و موج دريای حقيقت اوج گيرد جهان سراسر جنّت ابهی شود
</p>
<p>
و گل و ريحان موهبت کبری بروياند اين است وصايای عبدالبهآء
</p>
<p>
از الطاف ربّ الجنود اميدوارم که نورانيّت و روحانيّت بشر گرديد
</p>
<p>
و قلوب خلق را ارتباط محبّت بخشيد مردگان قبور نفس و هوی را
</p>
<p>
بقوّة کلمة اللّه زنده کنيد و کوران بی‌بصيرت را بأنوار شمس
</p>
<p>
حقيقت بينا نمائيد و عليلان روحانيرا شفای رحمانی بخشيد
</p>
<p>
از الطاف و عنايات حضرت مقصود چنين اميدوارم و هميشه
</p>
<p>
بذکر و فکر شما مشغولم و بربّ الملکوت مناجات مينمايم و گريه
</p>
<p>
و زاری مينمايم تا جميع اين مواهب را مبذول فرمايد و قلوب را
</p>
<p>
مشروح فرمايد و روح را وجد و طرب دهد و جذب و وله بخشد
</p>
<p>
و عليکم البهآء الأبهی
</p>
<p>
ای پروردگار مهربان اين نفوس ندای ملکوت شنيدند و انوار
</p>
<p>
شمس حقيقت ديدند و در فضای جانفزای محبّت پريدند و
</p>
<p>
عاشقان روی تواند و منجذبان خوی تو و آرزومند کوی تو و
</p>
<p>
متوجّه بسوی تو و تشنه جوی تو و مشغول بگفتگوی تو توئی
</p>
<p>
دهنده و بخشنده و مهربان *
</p>
<p>
_١٨ای صاحب دل بينا هر چند بصر جسمانی مفقود
</p>
<p>
ولی الحمد للّه بصيرت قلب موجود دل بيناست و روح شنوا
</p>
<p>
ص ٣٦
</p>
<p>
اين ديدهء تن معرض هزار امراض و عاقبت يقيناً نابينا گردد
</p>
<p>
لهذا اهميّتی ندارد ولی ديده دل روشن و کشف ملکوت
</p>
<p>
الهی نمايد و الی الأبد باقی و پايدار پس شکر کن خدا را که
</p>
<p>
ديده دلت روشن و گوش هوشت شنوا محافلی که آراسته‌ايد و در
</p>
<p>
آن احساسات آسمانی مينمائيد و ادراک حقايق و معانی ميکنيد
</p>
<p>
آن محفل مانند فضای آسمانست و آن نفوس مانند نجوم ساطع
</p>
<p>
که بنور هدايت روشنند فرخنده نفسی که در اينعصر نورانی
</p>
<p>
اقتباس تعاليم آسمانی کند و خجسته قلبی که از محبّة اللّه
</p>
<p>
اهتزاز و انجذاب يابد *
</p>
<p>
_ ١٩الحمد للّه الّذی اشرق بنوره الأرض و السّماء و اهتزّت
</p>
<p>
بنفحاته رياض التّقديس المؤنّقة فی قلوب الأصفيآء و سطع نوره
</p>
<p>
و تغبغب فی وجه السّمآء فظهرت و لمعت و اشرقت و لاحت
</p>
<p>
انجم نورانيّه فی الأفق الأعلی و استفاضت و استشرقت من
</p>
<p>
فيوضات ملکوت الأبهی ثمّ افاضت علی خطّة الغبرآء فکانت
</p>
<p>
نجوم الهدی و الحمد للّه الّذی جعل هذا العصر المجيد
</p>
<p>
و القرن الجديد معرضاً لظهور حقائق الأشيآء بما فاض غمام
</p>
<p>
الجود و ظهر مواهب الرّبّ الودود و استضآء الغيب و الشّهود
</p>
<p>
و ظهر الموعود و لاح جمال المعبود و الصّلوة و السّلام و التّحيّة
</p>
<p>
ص ٣٧
</p>
<p>
و الثّنآء علی الحقيقة الجامعة و الکلمة التّامّة و الکتاب المبين
</p>
<p>
و النّور المشرق من العلّيّين الهادی للأمم المنوّر للعالم ففاض
</p>
<p>
طمطام فيضه علی الوجود و قذف امواجه درارياً نورآء علی ساحل
</p>
<p>
الشّهود فحصحص الحقّ و زهق الباطل و ظهر النّور و شاع
</p>
<p>
السّرور و الحبور فتقدّست بها النّفوس و تنزّهت بها الأرواح و
</p>
<p>
انشرحت بها الصّدور و صفت بها القلوب و لطف بها الأفئدة و
</p>
<p>
طابت بها الضّمائر و طهرت بها السّرائر حتّی تحقّق يوم النّشور
</p>
<p>
و احاط الطاف ربّک الغفور و التّحيّة و الثّنآء علی تلک النّجوم
</p>
<p>
النّورانيّة السّاطعة اللّامعة فی فلک العلی کواکب منطقة بروج
</p>
<p>
ملکوت الأبهی و عليهم البهآء و بعد ايّها الرّجل الکريم
</p>
<p>
و المستنبئ من النّبأ العظيم قم علی خدمة امر اللّه بقوّة نافذة
</p>
<p>
من ملکوت الأبهی و نفثات من روح الملأ الأعلی و لا تحزن بما
</p>
<p>
ينطقون المرجفون من کتبة الجرائد و الفريسيّون فی حقّ
</p>
<p>
البهآء تذکّر ايّام المسيح و ما اصابه من القوم و ما اصاب
</p>
<p>
الحواريّين من المحن و الآلام فانتم احبّة جمال الأبهی فلابدّ
</p>
<p>
تقعون لحبّه تحت ملام القوم و يصيبکم ما اصابهم فی القرون
</p>
<p>
الأولی ثمّ تتلئلأ وجوه المختارين بانوار ملکوت اللّه علی ممرّ
</p>
<p>
القرون و الأعصار بل تعاقب الأدهار و المنکرون فی خسران مبين
</p>
<p>
کما قال سيّد المسيح سيعذّبونکم القوم لأسمی فذکّرهم بهذا
</p>
<p>
ص ٣٨
</p>
<p>
و قل لهم انّ المسيح مع وجهه الصّبيح و جماله المليح قاموا عليه
</p>
<p>
الفريسيّون و قالوا انّه المسيخ و ليس بمسيح لانّه ادّعی الالوهيّة
</p>
<p>
العظمی و الرّبوبيّة الکبری و قال انا ابن اللّه و انّ الأب ظاهر
</p>
<p>
باهر بجميع شئونه و کمالاته فی حقيقة ابنه الوحيد و ربيبه المجيد
</p>
<p>
و قالوا هذا کفر و افتراء علی اللّه بنصوص قاطعة واضحة فی العهد
</p>
<p>
القديم فبناء علی ذلک افتوا بسفک دمه و علّقوه علی الصّليب و کان
</p>
<p>
ينادی يا ربّی الحبيب الی متی تترکنی بين يدی هؤلآء ارفعنی
</p>
<p>
اليک و اجرنی فی جوارک و اسکنّی عند عرش عظمتک انّک انت
</p>
<p>
المجيب و انّک انت الرّحمن الرّحيم ای ربّ ضاق علیّ رحيب
</p>
<p>
الغبرآء و الصّليب حبيبی حبّاً بجمالک و انجذاباً الی ملکوتک
</p>
<p>
و اشتعالاً بالنّار الموقدة فی صدری الملتهبة بنفحات قدسک
</p>
<p>
ربّ ايّدنی علی الصّعود و وفّقنی علی الورود و الوفود علی عتبة
</p>
<p>
قدسک يا ربّی الودود انّک انت الرّحمن ذو الفضل و الجود و انّک
</p>
<p>
انت الکريم و انّک انت الرّحيم و انّک انت العليم لا اله الّا انت
</p>
<p>
المقتدر القدير و لم يجتسر الفريسيّون علی هذا البهتان العظيم
</p>
<p>
و الذّنب الجسيم الّا لجهلهم حقيقه الأسرار و عدم مشاهدتهم
</p>
<p>
للأنوار و ملاحظه الآثار و الّا صدّقوا بکلماته و شاهدوا آياته
</p>
<p>
و عرفوا بيّناته واستظلّوا فی ظلّ راياته و اطّلعوا باشاراته و فرحوا
</p>
<p>
من بشاراته ثمّ اعلم انّ الحقيقة الرّحمانيّة الّتی تعبّر بغيب
</p>
<p>
ص ٣٩
</p>
<p>
الغيوب و مجهول النّعت و المنقطع الوجدانی قد تقدّس عن کلّ ذکر
</p>
<p>
و بيان و اشارة و نعت و ثنآء و من حيث هی هی عجزت العقول عن
</p>
<p>
ادراکها و تاهت النّفوس فی تيه عرفانها لا تدرکه الأبصار و هو
</p>
<p>
يدرک الأبصار و هو اللّطيف الخبير و لکن اذا نظرت الی حقائق
</p>
<p>
الأشيآء و هويّة الکائنات تنظر آثار رحمة ربّک فی کلّ الأشيآء
</p>
<p>
و سطوع انوار اسمائه و صفاته فی حيّز الوجود بشهود لا ينکره الّا
</p>
<p>
کلّ جهول و عنود حيث تری انّ الکون منشور ناطق باسرار
</p>
<p>
المکنونة المصونة فی اللّوح المحفوظ و ما من ذرّة من الذّرّات او
</p>
<p>
کائنة من الکائنات الّا ناطقة بذکره حاکية عن اسمائه و صفاته
</p>
<p>
منبّئة عن عزّة کبريائه مدلّة علی وحدانيّته و رحمانيّته و لا ينکر
</p>
<p>
هذا کلّ من له سمع او بصر او عقل سليم و اذانظرت الی الکائنات
</p>
<p>
بأسرها حتّی الذّرّات تری انّ اشعّة شمس الحقيقة ساطعة
</p>
<p>
عليها ظاهرة فيها تحکی عن انوارها و اسرارها و سطوع
</p>
<p>
شعاعها فانظر الی الأشجار و الی الأثمار و الی الأزهار حتّی
</p>
<p>
الأحجار اما تری انوار الشّمس ساطعة عليها و ظاهرة فيها و
</p>
<p>
منبّئة عنها ولکن اذا عطفت النّظر و حوّلت البصر الی مرآة
</p>
<p>
صافية نورانيّة و مجالی لطيفة ربّانيّة تری انّ الشّمس ظاهرة
</p>
<p>
فيها بشعاعها و حرارتها و قرصها و صنوبرها ولکنّ الاشيآء انّما
</p>
<p>
لها نصيب من نورها و تدلّ عليها و امّا الحقيقة الکّليّة النّورانيّة
</p>
<p>
ص ٤٠
</p>
<p>
و المرآة الصّافية الّتی تحکی بتمامها عن شئون مجلّيها و تنطبق
</p>
<p>
آثارها علی آثار الشّمس الظّاهرة فيها فهی الحقيقة الکلّيّة
</p>
<p>
الأنسانيّة و الکينونة الرّحمانيّة و الذّاتيّة الصّمدانيّة قل ادعوا
</p>
<p>
اللّه او ادعوا الرّحمن ايّا ما تدعوا فله الأسمآء الحسنی هذا
</p>
<p>
معنی قول المسيح الأب فی الأبن فيا هل تری اذا قالت المرآة
</p>
<p>
الصّافية انّ الشّمس ظاهرة فیّ بجميع شئونها و صفاتها و آثارها
</p>
<p>
هل يُکذّب فی قولها اويُنکَر فی بيانها لا و الّذی خلقها
</p>
<p>
و انشئها و ابدعها و جعلها حقيقة منطبقة لشئون مجلّيها
</p>
<p>
فسبحان من ابدعها و سبحان من انشئها و سبحان من اظهرها
</p>
<p>
فهذا قول المسيح الّذی تفوّه به و اعترضوا به عليه حيث قال
</p>
<p>
انّ الأبن فی الأب و الأب فی الأبن فاعلم ذلک و اطّلع بأسرار ربّک
</p>
<p>
و امّا هؤلآء المنکرون فی حجاب من الحقّ فلا يرون و لا يسمعون
</p>
<p>
و لا يفقهون ذرهم فی خوضهم يلعبون و دعهم فی کلّ وادٍ يهيمون
</p>
<p>
اولئک کالأنعام حيث لا يفرّقون بين اللّؤلؤ و الخزف و الا انّهم
</p>
<p>
لفی معزل من اسرار ربّک الرّحمن الرّحيم و انّک انت استبشر
</p>
<p>
بهذه البشارة الکبری و قم علی اعلآء کلمة اللّه و نشر نفحات اللّه
</p>
<p>
فی تلک الأقطار الشّاسعة الأرجآء و اعلم انّ ربّک يؤيّدک بقبيل
</p>
<p>
من الملأ الأعلی و جنود من ملکوت الأبهی تتری و تصول علی
</p>
<p>
جنود الجهل و العمی ستری انّ الأفق الأعلی انتشرت منه
</p>
<p>
ص ٤١
</p>
<p>
بارقة الصّباح و احاطت علی الآفاق و محقت الظّلمآء و زالت
</p>
<p>
اللّيلة اللّيلآء و لاحت الغرّة الغرّآء و اسفرت البيضآء ساطعة
</p>
<p>
الفجر علی الأنحآء يومئذ يفرح المؤمنون و ينجذب الثّابتون و يفرّ
</p>
<p>
المرجفون و ينعدم المتزلزلون انعدام الظّلام عند تلئلأ الأنوار
</p>
<p>
فی الأسحار و عليک التّحيّة و الثّنآء
</p>
<p>
الهی الهی هذا عبدک النّورانیّ و رقيقک الرّحمانیّ قد اقبل
</p>
<p>
اليک و وفد عليک و وجّه وجهه اليک و اقرّ بوحدانيّتک و اعترف
</p>
<p>
بفردانيّتک و نادی باسمک بين الأمم و هدی القوم الی معين
</p>
<p>
رحمانيّتک يا ربّی الأکرم و سقی الطّالبين کأس الهدی الطّافحة
</p>
<p>
بصهبآء موهبتک الکبری ربّ ايّده فی جميع الشّئون و علّمه سرّک
</p>
<p>
المصون و انثر عليه لؤلؤک المکنون و اجعله علماً يتموّج بارياح
</p>
<p>
تأييدک علی اعلی القصور و عيناً نابعة بالمآء الطّهور و نوّر القلوب
</p>
<p>
بضيآء سراج ينشر النّور و يظهر حقائق الأشيآء لاهل الفضل
</p>
<p>
و الجود بين خلقک يا ربّی الغفور انّک انت المقتدر القادر المهيمن
</p>
<p>
العزيز الکريم و انّک انت الرّبّ الرّحيم *
</p>
<p>
_ ٢٠چون حضرة مسيح در بيست قرن پيش ظاهر شد
</p>
<p>
با وجود آنکه يهود در نهايت انتظار ظهور آنحضرت بودند و هر
</p>
<p>
روز دعا ميکردند که خدايا ظهور مسيح را تعجيل نما و گريه
</p>
<p>
ص ٤٢
</p>
<p>
ميکردند لکن بعد از طلوع آن شمس حقيقت انکار کردند و بنهايت
</p>
<p>
عداوت بر خواستند و عاقبت آن روح الهی و کلمة اللّه را بصليب
</p>
<p>
زدند و نام شريفش را بعل زبول استغفر اللّه يعنی شيطان
</p>
<p>
نهادند چنانکه نصّ انجيل است و سبب اين بود که ميگفتند که
</p>
<p>
ظهور مسيح بنصّ واضح تورات مشروط بعلاماتی و تا اين علامات
</p>
<p>
ظاهر نشود هر کس ادّعای مسيحی کند کاذبست و آن علامات
</p>
<p>
اينست که آن مسيح بايد از محلّی غير معلوم بيايد و ما خانه
</p>
<p>
او را در ناصره جميع ميدانيم و آيا از ناصره شخص صالحی ظاهر
</p>
<p>
خواهد شد علامت ثانی اينست که عصای او بايد از حديد باشد
</p>
<p>
يعنی با شمشير بايد چوپانی کند حال اين مسيح عصای چوبی
</p>
<p>
نيز در دست ندارد و من جمله شروط و علامت اينست که بايد
</p>
<p>
بر سرير داود بنشيند سلطنت داودی تشکيل نمايد حال سرير
</p>
<p>
داود سهل است حتّی حصير ندارد و من جمله شروط ترويج
</p>
<p>
جميع احکام توراتست حال بکلّی احکام تورات را نسخ کرده حتّی
</p>
<p>
سبت را شکسته و حال آنکه نصّ توراتست که اگر نفسی ادّعای
</p>
<p>
نبوّت کند و معجزات نيز ظاهر کند و سبت را بشکند او را بکشيد
</p>
<p>
و من جمله شروط اينست که در زمان سلطنت او عدالت بدرجه ئی
</p>
<p>
رسد که عدل و حق از عالم انسان بعالم حيوان سرايت نمايد
</p>
<p>
مار و موش با هم در يک حفره مأوی نمايد و باز و کبک در يک
</p>
<p>
ص ٤٣
</p>
<p>
آشيانه لانه کند و شير و آهو در يک چراگاه بچرند و گرگ و ميش
</p>
<p>
از يک چشمه بنوشند حال ظلم و عدوان در زمان او بدرجه ئی
</p>
<p>
رسيده که خود او را بصليب زنند و از جمله شروط اينست که
</p>
<p>
در زمان مسيح بايد يهود سر فراز گردند و غالب بر جميع امم عالم
</p>
<p>
شوند حال يهود در کمال ذلّت اسير و ذليل دولت رومانند
</p>
<p>
پس چگونه اين مسيح موعود توراتست چنين اعتراض بر آن شمس
</p>
<p>
حقيقت مينمودند و حال آنکه آن روح الهی موعود تورات بود
</p>
<p>
ولی چون يهود معنی اين علامات و شروط را نميفهميدند کلمة اللّه
</p>
<p>
را بصليب زدند امّا بهائيان گويند جميع اين علامات بتمامه
</p>
<p>
در ظهور حضرت مسيح تحقّق يافت ولی يهود حقيقت اين علامات
</p>
<p>
که بعنوان رمز در تورات بيان شده نفهميدند لهذا روح اللّه
</p>
<p>
را انکار نمودند و بدار زدند مثلاً از جمله شروط سلطنت است
</p>
<p>
گويند سلطنت حضرت مسيح سلطنت آسمانی بود الهی بود
</p>
<p>
ابدی بود نه سلطنت ناپليونی که باندک زمانی زايل شد و قريب
</p>
<p>
دو هزار سال است که اين سلطنت حضرت مسيح تأسيس شده
</p>
<p>
و الی الآن باقی و بر قرار والی الأبد آن ذات مقدّس بر اين سرير
</p>
<p>
ابدی مستقرّ و همچنين سائر علامت کلّ ظاهر شده ولی يهود
</p>
<p>
نفهميدند و قريب دو هزار سال است که حضرت مسيح با جلوه ئی
</p>
<p>
الهی ظاهر شده‌اند و هنوز يهود منتظر ظهور مسيحند و خود را
</p>
<p>
ص ٤٤
</p>
<p>
حقّ و مسيح را باطل ميدانند *
</p>
<p>
_ ٢١ای حقيقت جو شخص محترم نامه ئی که بتاريخ ٤
</p>
<p>
اپريل ١٩٢١ بود رسيد و بکمال محبّت قرائت گرديد امّا
</p>
<p>
وجود الوهيّت بدلائل عقليّه ثابت است ولی حقيقت الوهيّت
</p>
<p>
ممتنع الأدراک است زيرا چون بنظر دقيق نظر فرمائی هيچ مرتبه
</p>
<p>
دانيه ادراک مرتبه عاليه ننمايد مثلاً عالم جماد که مرتبه دانيه
</p>
<p>
است ممتنع است که عالم نباترا ادراک تواند بکلّی اين ادراک
</p>
<p>
ممتنع و محال است و همچنين عالم نبات هر چه ترقّی نمايد از
</p>
<p>
عالم حيوان خبر ندارد بلکه ادراک مستحيل است چه که رتبه
</p>
<p>
حيوان فوق رتبه نباتست اين شجر تصوّر سمع و بصر نتواند
</p>
<p>
و عالم حيوان هر چه ترقّی نمايد تصوّر حقيقت عقل که کاشف
</p>
<p>
حقيقت اشياء است و مدرک حقايق غير مرئيه تصوّر نتواند زيرا
</p>
<p>
مرتبه انسان بالنّسبه بحيوان مرتبه عاليه است و حال آنکه اين
</p>
<p>
کائنات تماماً در حيّز حدوثند ولی تفاوت مراتب مانع از ادراکست
</p>
<p>
هيچ مرتبه ادنی ادراک مرتبه اعلی نتواند بلکه مستحيل است
</p>
<p>
ولی مرتبه اعلی ادراک مرتبه ادنی کند مثلاً حيوان ادراک مرتبه
</p>
<p>
نبات و جماد کند انسان ادراک مرتبه حيوان و نبات و جماد نمايد
</p>
<p>
ولی جماد مستحيل است که ادراک عوالم انسانی کند اين
</p>
<p>
ص ٤٥
</p>
<p>
حقايق در حيّز حدوث است با وجود اين هيچ مرتبه ادنی مرتبه
</p>
<p>
اعلی را ادراک نتواند و مستحيل است پس چگونه ميشود که حقيقت
</p>
<p>
حادثه يعنی انسان ادراک حقيقت الوهيّت کند که حقيقت قديمه
</p>
<p>
است تفاوت مراتب بين انسان و حقيقت الوهيّت صد هزار مرتبه
</p>
<p>
اعظم از تفاوت بين نبات و حيوانست و آنچه انسان تصوّر کند
</p>
<p>
صور موهومه انسان است و محاط است محيط نيست يعنی
</p>
<p>
انسان بر آن صور موهومه محيط است و حال آنکه حقيقت الوهيّت
</p>
<p>
محاط نگردد بلکه بجميع کائنات محيط است و کائنات محاط
</p>
<p>
و حقيقت الوهيّتی که انسان تصوّر مينمايد آن وجود ذهنی دارد
</p>
<p>
نه وجود حقيقی امّا انسان هم وجود ذهنی دارد و هم وجود
</p>
<p>
حقيقی پس انسان اعظم از آن حقيقت موهومه است که بتصوّر
</p>
<p>
آيد طير ترابی نهايتش اينست مقداری از اين بعد نامتناهی
</p>
<p>
را پرواز تواند ولی وصول باوج آفتاب مستحيل است ولکن
</p>
<p>
بايد ادلّه عقليّه يا الهاميّه بوجود الوهيّت اقامه نمود يعنی بقدر ادراک انسانی .
</p>
<p>
اين واضح است که جميع کائنات مرتبط بيکديگر است ارتباط
</p>
<p>
تامّ مثل اعضای هيکل انسانی چگونه اعضاء و اجزاء هيکل
</p>
<p>
انسانی بيکديگر مرتبط است همين قسم اعضای اين کون
</p>
<p>
نامتناهی جميع بيکديگر مرتبط است مثلاً پا و قدم مرتبط
</p>
<p>
ص ٤٦
</p>
<p>
بسمع و بصر است بايد چشم ببيند تا پا قدم بر دارد بايد سمع
</p>
<p>
بشنود تا بصر دقّت نمايد هر جزئی که از اجزاء انسانی ناقص
</p>
<p>
باشد در سائر اجزاء فتور و قصور حاصل گردد دماغ مرتبط بقلب
</p>
<p>
و معده است و شش مرتبط بجميع اعضاء است و همچنين ساير
</p>
<p>
اعضاء و هر يک از اين اعضاء وظيفه ئی دارد آنقوّه عاقله خواه قديم
</p>
<p>
گوئيم خواه حادث مدير و مدبّر جميع اعضاء انسان است تا هر يک
</p>
<p>
از اعضاء بنهايت انتظام وظيفه خود مجری نمايد امّا اگر در
</p>
<p>
آنقوّه عقليّه خللی باشد جميع اعضاء از اجرای وظائف اصلی خود
</p>
<p>
باز ماند و در هيکل انسانی و تصرّفات اعضاء خلل عارض شوددو نتيجه نبخشد
</p>
<p>
و همچنين در اين کون نامتناهی ملاحظه نمائيد لابدّ قوّه
</p>
<p>
کلّيّه موجود است که محيط است و مدير و مدبّر جميع اجزاء اين
</p>
<p>
کون نامتناهی است و اگر اين مدير و مدبّر نبود عالم کون مختل
</p>
<p>
بود و نظير مجنون ميبود مادام ملاحظه مينمائيد که اين کون
</p>
<p>
نامتناهی در نهايت انتظامست و هر يک از اجزاء در نهايت
</p>
<p>
اتقان وظائف خود را مجری ميدارد که ابداً خللی نيست واضح
</p>
<p>
و مشهود ميگردد که يک قوّه کلّيّه موجود که مدبّر و مدير اين کون
</p>
<p>
نامتناهی است هر عاقلی اين را ادراک مينمايد
</p>
<p>
و ديگر آنکه هر چند جميع کائنات نشو و نما مينمايد ولی در تحت
</p>
<p>
ص ٤٧
</p>
<p>
مؤثّرات خارجه‌اند مثلاً آفتاب حرارت می‌بخشد باران ميپروراند
</p>
<p>
نسيم حيات می‌بخشد تا انسان نشو و نما نمايد پس معلوم شد که
</p>
<p>
هيکل انسانی در تحت مؤثّرات خارجی است بدون آن مؤثّرات
</p>
<p>
نشو و نما ننمايد آن مؤثّرات خارجه نيز در تحت مؤثّرات ديگری
</p>
<p>
است مثلاً نشو و نمای وجود انسانی منوط بوجود آبست و آب منوط
</p>
<p>
بوجود باران و باران منوط بوجود ابر و ابر منوط بوجود آفتاب
</p>
<p>
تا برّ و بحر تبخّر نمايد و از تبخّر ابر حاصل شود اينها هر يک هم
</p>
<p>
مؤثّرند و هم متأثّر پس لابدّ منتهی بمؤثّری ميشود که از کائن
</p>
<p>
ديگر متأثّر نيست و تسلسل منقطع ميگردد ولی حقيقت آن کائن
</p>
<p>
مجهول و لکن آثارش واضح و مشهود .
</p>
<p>
و از اين گذشته جميع کائنات موجوده محدود و نفس محدوديّت
</p>
<p>
اين کائنات دليل بر حقيقت نامحدود چه که وجود محدود دالّ
</p>
<p>
بر وجود نامحدود است .
</p>
<p>
باری از اين قبيل ادلّه بسيار که دلالت بر آن حقيقت کلّيّه دارد
</p>
<p>
و آن حقيقت کلّيّه چون حقيقت قديمه است منزّه و مقدّس از شئون
</p>
<p>
و احوال حادثاتست چه که هر حقيقتی که معرض شئون و حادثات
</p>
<p>
باشد آن قديم نيست حادث است
</p>
<p>
پس بدان اين الوهيّتی که سائر طوائف و ملل تصوّر مينمايند در تحت
</p>
<p>
تصوّر است نه فوق تصوّر و حال آنکه حقيقت الوهيّت فوق تصوّر است .
</p>
<p>
ص ٤٨
</p>
<p>
امّا مظاهر مقدّسهء الهيّه مظهر جلوهء کمالات و آثار آن حقيقت
</p>
<p>
قديمه مقدّسه‌اند و اين فيض ابدی لاهوتی حيات ابديّه
</p>
<p>
عالم انسانيست مثلاً شمس حقيقت در افقی است عالی که هيچکس
</p>
<p>
وصول نتواند جميع عقول و افکار قاصر است و او مقدّس و منزّه از
</p>
<p>
ادراک کلّ ولکن مظاهر مقدّسهء الهيّه بمنزلهء مرايای صافيهء
</p>
<p>
نورانيّه‌اند که استفاضه از شمس حقيقت ميکنند و افاضه بر سائر خلق
</p>
<p>
مينمايند و شمس بکمال و جلالش در اين آئينهء نورانی ظاهر و باهر
</p>
<p>
اينست اگر آفتاب موجود در آئينه بگويد من شمسم صادق است
</p>
<p>
و اگر بگويد نيستم صادق است اگر شمس باتمام جلال و جمال و
</p>
<p>
کمالش در اين آئينهء صافيه ظاهر و باهر باشد تنزّل از عالم بالا و سموّ
</p>
<p>
مقام خود ننموده و در اين آئينه حلول ننموده بلکه لم يزل
</p>
<p>
هميشه در علوّ تنزيه و تقديس خود بوده و خواهد بود و جميع
</p>
<p>
کائنات ارضيّه بايد مستفيض از آفتاب باشد زيرا وجودش منوط
</p>
<p>
و مشروط بحرارت و ضياء آفتاب و اگر از آفتاب محروم ماند
</p>
<p>
محو و نابود گردد اين معيّت الهيّه است که در کتب مقدّسه
</p>
<p>
مذکور است انسان بايد با خدا باشد پس معلوم شد که حقيقت
</p>
<p>
الوهيّت ظهورش بکمالاتست و آفتاب و کمالاتش در آئينهء شیء
</p>
<p>
مرئی است و وجود مصرّح از فيوضات الهيّه اميدوارم که نظر
</p>
<p>
بينا يابی و گوش شنوا و پردها از پيش چشم بر خيزد *
</p>
<p>
ص ٤٩
</p>
<p>
_ ٢٢ای متوجّه الی اللّه چشم از جميع ما سوی بر بند
</p>
<p>
و بملکوت ابهی بر گشا آنچه خواهی از او خواه و آنچه طلبی
</p>
<p>
از او طلب بنظری صد هزار حاجاتت روا نمايد و بالتفاتی
</p>
<p>
صد هزار درد بيدرمان دوا کند بانعطافی زخمها را مرهم نهد
</p>
<p>
و بنگاهی دلها را از قيد غم برهاند آنچه کند او کند ما چه
</p>
<p>
توانيم کرد يفعل ما يشآء و يحکم ما يريد است پس سر تسليم نه
</p>
<p>
و توکّل بر ربّ رحيم به *
</p>
<p>
_ ٢٣ای طالب حقيقت نامه که بتاريخ سيزدهم
</p>
<p>
ديسمبر ١٩٢٠ مرقوم نموده بودی رسيد اديان الهيّه از يوم
</p>
<p>
آدم الی الآن پياپی ظاهر شده و هر يک آنچه بايد و شايد مجری
</p>
<p>
داشته خلق را زنده نموده و نورانيّت بخشيده و تربيت کرده
</p>
<p>
تا از ظلمات عالم طبيعت نجات يافتند بنورانيّت ملکوت رسيدند
</p>
<p>
ولی هر دينی و هر شريعتی که ظاهر شد مدّتی از قرون کافل
</p>
<p>
سعادت عالم انسانی بود و شجر پرثمر بود ولی بعد از مرور قرون
</p>
<p>
و اعصار چون قديم شد بی‌اثر و ثمر ماند لهذا دو باره تجديد شد
</p>
<p>
دين الهی يکيست ولی تجدّد لازم مثلاً حضرت موسی مبعوث
</p>
<p>
شد و شريعتی گذاشت بنی اسرائيل بواسطه شريعت موسی
</p>
<p>
از جهل نجات يافته بنور رسيدند و از ذلّت خلاص گشته عزّت
</p>
<p>
ص ٥٠
</p>
<p>
ابديّه يافتند ولی بعد از مدّتی مديده آن انوار غروب کرد و آن
</p>
<p>
نورانيّت نماند روز شب شد و چون تاريکی اشتداد يافت کوکب
</p>
<p>
ساطع حضرت مسيح اشراق نمود دو باره جهان روشن شد
</p>
<p>
مقصد اينست دين اللّه يکی است که مربّی عالم انسانيست ولکن
</p>
<p>
تجدّد لازم درختی را چون بنشانی روز بروز نشو و نما نمايد
</p>
<p>
و برگ و شکوفه کند و ميوه تر ببار آرد لکن بعد از مدّت مديد کهن
</p>
<p>
گردد از ثمر باز ماند لهذا باغبان حقيقت دانه همان شجر را
</p>
<p>
گرفته در زمين پاک ميکارد دو باره شجر اوّل ظاهر ميشود .
</p>
<p>
دقّت نمائيد در عالم وجود هر چيزيرا تجدّد لازم نظر بعالم
</p>
<p>
جسمانی نمائيد که حال جهان تجدّد يافته افکار تجدّد يافته
</p>
<p>
عادات تجدّد يافته علوم و فنون تجدّد يافته مشروعات و اکتشافات
</p>
<p>
تجدّد يافته ادراکات تجدّد يافته پس چگونه ميشود که امر
</p>
<p>
عظيم دينی که کافل ترقّيات فوق العادهء عالم انسانيست و سبب
</p>
<p>
حيات ابدی و مروّج فضائل نامتناهی و نورانيّت دو جهانی
</p>
<p>
بی‌تجدّد ماند اين مخالف فضل و موهبت حضرت يزدانی است
</p>
<p>
و ديانت عبارت از عقايد و رسوم نيست ديانت عبارت از تعاليم
</p>
<p>
الهيست که محيی عالم انسانيست و سبب تربيت افکار عالی
</p>
<p>
و تحسين اخلاق و ترويج مبادی عزّت ابديّه عالم انسانيست
</p>
<p>
ملاحظه کن که اين هيجان افکار و شعلهء نار حرب و بغض و
</p>
<p>
ص ٥١
</p>
<p>
عدوان بين ملل و ظلم و تعدّی بيکديگر که بکلّی آسايش عالم
</p>
<p>
انسانی را زايل نموده جز بماء تعاليم الهی خاموش گردد البتّه
</p>
<p>
نگردد اين واضح و آشکار است يک قوّهء ماوراء الطّبيعه لازم که
</p>
<p>
اين ظلمت را بنور تبديل نمايد و اين عداوت و بغضا و جنگ و جدال
</p>
<p>
را بالفت و محبّت بين عموم بشر مبدّل نمايد اين قوّه نفثات
</p>
<p>
روح القدس است و نفوذ کلمة اللّه *
</p>
<p>
_ ٢٤ای جوان رحمانی شکر کن خدا را که بملکوت
</p>
<p>
نورانی راه يافتی و پرده اوهام دريدی و بحقيقت اسرار اطّلاع
</p>
<p>
يافتی اين خلق جميعاً خداونديرا در عالم افکار تصوّر نمايند
</p>
<p>
و آن تصوّر خود را بپرستند و حال آنکه آن تصوّر محاط است و عقل
</p>
<p>
انسان محيط البتّه محيط اعظم از محاط است زيرا تصوّر فرع
</p>
<p>
است و عقل اصل البتّه اصل از فرع اعظم است پس ملاحظه کن
</p>
<p>
جميع ملل و امم پرستش فکر خويش نمايند و در عقل خود خداوندی
</p>
<p>
خلق کنند و او را خالق کلّ شیء دانند و حال آنکه اين تصوّر
</p>
<p>
اوهامست پس جميع خلق ساجد و عابد وهمند امّا آن حقيقت
</p>
<p>
ذات احديّت و غيب الغيوب مقدّس از تصوّر و افکار است وجدان
</p>
<p>
بآن نرسد در حوصله هر حقيقت حادثه آن حقيقت قديمه نگنجد
</p>
<p>
آن عالم ديگر است از آن خبری نيست وصول ممکن نه حصول
</p>
<p>
ص ٥٢
</p>
<p>
ممتنع و محال همين قدر وجودش محقّق و مثبوت ولکن کيفيّت
</p>
<p>
مجهول جميع فلاسفه و حکما دانستند که هست ولی در معرفت
</p>
<p>
هستی او حيران گشتند و عاقبت مأيوس شدند و بکمال يأس از اينعالم
</p>
<p>
رفتند زيرا ادراک شئون و اسرار آن حقيقة الحقائق و سرّ الأسرار
</p>
<p>
قوّه ديگر خواهد و حواسی ديگر شايد آن قوّه و حواس فوق طوق
</p>
<p>
بشر است لهذا خبر نيافتند مثلاً اگر در انسان قوّه سمع و قوّه ذوق
</p>
<p>
و قوّه شم و قوّه لمس باشد امّا قوّه باصره مفقود از برای آنشخص
</p>
<p>
مشاهده اشيا ممتنع و محال زيرا بسمع و ذوق و شم و لمس نتوان
</p>
<p>
مشاهده کرد بناء عليه باين قواء و حواس موجوده در عالم بشر
</p>
<p>
ادراک آنحقيقت غيب و منزّه و مقدّس از شوائب ريب مستحيل
</p>
<p>
و محال قوای ديگر بايد و حواس ديگر شايد اگر آن قوا و حواس
</p>
<p>
ميسّر شود خبر گرفتن ممکن و الّا فلا *
</p>
<p>
_ ٢٥ای امة اللّه در تواريخ شرقيّه مذکور است که سقراط
</p>
<p>
بفلسطين و سوريّه سفر کرد و در آنجا بعضی مسائل الهيّه از علمای
</p>
<p>
الهی اقتباس نمود و چون مراجعت بيونان کرد دو عقيده تأسيس
</p>
<p>
نمود يکی وحدانيّت الهيّه و ديگری بقای ارواح بعد از انفکاک
</p>
<p>
از اجسام و اين سبب هيجان اهل يونان شد زيرا مخالف
</p>
<p>
اعتقاد ايشان بود و عاقبت او را سم دادند و کشتند و اين
</p>
<p>
ص ٥٣
</p>
<p>
صحيح است زيرا يونانيان معتقد به آلههء بسيار بودند و سقراط
</p>
<p>
وحدانيّت الهيّه را ثابت کرد و اين واضحست که مخالف اعتقاد
</p>
<p>
يونانيان بود و مؤسّس وحدت الهی حضرت ابراهيم بود که مسلسل
</p>
<p>
اين اعتقاد در بنی اسرائيل شيوع داشت حتّی در زمان سقراط امّا
</p>
<p>
در تاريخ يهود نيست بسيار چيزها در تاريخ يهود نيست وقايع
</p>
<p>
حضرت مسيح بتمامها در تاريخ يوسفيوس يهودی نيست و حال
</p>
<p>
آنکه تاريخ زمان مسيح را نوشته است پس وقايع زمان مسيح را
</p>
<p>
از اينکه در تاريخ يوسفيوس نيست نميشود انکار کرد و همچنين
</p>
<p>
در تاريخ شرق مذکور است که بقراط در مدينه سور مدّتی بود
</p>
<p>
و سور يکی از شهرهای سوريّه است *
</p>
<p>
_ ٢٦ای طالب ملکوت اللّه نامه شما رسيد و مضمون
</p>
<p>
معلوم گرديد مظاهر مقدّسه الهيّه دو مقام دارند يک مقام
</p>
<p>
جسمانی و يک مقام روحانی بعبارة اخری يک مقام بشريّت
</p>
<p>
و يک مقام حقيقت رحمانيّت اگر امتحان واقع آن بر مقام بشريّت
</p>
<p>
واقع نه بر حقيقت نورانيّه و اين امتحان نيز بحسب انظار ناس
</p>
<p>
است يعنی چنين مينمايد که بشريّت مظاهر مقدّسه بظاهر
</p>
<p>
بامتحان افتادند و چون ثبوت و استقامت در نهايت قوّت و قدرت
</p>
<p>
ظاهر شود سائرين تعليم گيرند و متنبّه شوند که در مورد
</p>
<p>
ص ٥٤
</p>
<p>
امتحان چگونه ثبوت و استقامت بنمايند زيرا معلّم آسمانی بايد
</p>
<p>
بقول و عمل هر دو تعليم دهد و منهج قويم و صراط مستقيم بنمايد
</p>
<p>
و امّا مقام من عبدالبهاست مظهر عبوديّت در درگاه جمال ابهی *
</p>
<p>
_ ٢٧انّ الظّهورات فی الأدوار السّابقة کان لکلّ واحد
</p>
<p>
منهم شأن فی الوجود و رتبة فی نشأة الأنسان و امّا ظهور الأسم
</p>
<p>
الأعظم روحی لأحبّائه الفدا کان عبارة عن الرّشد و البلوغ
</p>
<p>
فی الحقيقة الأنسانيّه فی عالم الوجود فالشّمس معدن الضّيآء
</p>
<p>
و منبع الحرارة و مرکز الأنوار جامعة لکلّ الکمالات الّتی ظهرت
</p>
<p>
من سآئر الکواکب المشرقة علی الآفاق اجتهدی حتّی يکون
</p>
<p>
لک الحظّ الأوفر و السّهم العظيم من هذا النّور المبين الحقّ
</p>
<p>
اقول لک اذا بلغت ذلک المقام تنظری اعناق المقدّسين
</p>
<p>
خاضعة خاشعة فی ذلک المقام عجّلی بالحيات قبل الممات
</p>
<p>
و الرّبيع قبل الخريف و الشّفآء قبل الأمراض حتّی تکونی طبيبة
</p>
<p>
روحانيّة تشفی کلّ العلل و الأمراض بنفثات الرّوح فی هذا
</p>
<p>
القرن المحمود و العصر المشهود *
</p>
<p>
_ ٢٨ای ورقه شجره حيات شجره حيات که در کتاب
</p>
<p>
ص ٥٥
</p>
<p>
مقدّس مذکور حضرت بهآءاللّه است و بنات ملکوت اوراق آنشجره
</p>
<p>
مبارکه پس تو شکر کن خدا را که منسوب باين شجره گشتی و در نهايت
</p>
<p>
سبزی و خرّمی و طراوت و لطافتی ابواب ملکوت مفتوح و هر نفس
</p>
<p>
مقبلی بر مائده آسمانی حاضر و از آن اطعمه روحانی بهره و نصيب
</p>
<p>
گيرد الحمد للّه تو بر اين مائده حاضر و از نعمت آسمانی بهره
</p>
<p>
و نصيب داری و بخدمت ملکوت مشغولی و بنفحات جنّت ابهی
</p>
<p>
مألوف تا توانی بهدايت ناس پرداز و از نانی که از آسمان نازل
</p>
<p>
تناول نما اينست که حضرت مسيح ميفرمايد انا خبز الّذی
</p>
<p>
نزل من السّمآء من اکل من هذا الخبز لن يموت ابداً *
</p>
<p>
_ ٢٩ای مفتون حقيقت و منجذب ملکوت اللّه نامه
</p>
<p>
مفصّل رسيد و از تلاوتش نهايت سرور حاصل گرديد زيرا دليل جليل
</p>
<p>
بر علوّ همّت و سموّ نيّت بود که الحمد للّه خير خواه عالم انسانی
</p>
<p>
و منجذب ملکوت بهائی و مفتون ترقّی عالم بشری هستی
</p>
<p>
اميدوارم که بسبب اين افکار عاليه و انجذابات وجدانيّه و بشارات
</p>
<p>
ملکوتيّه چنان روشن گردی که بپرتو محبّت اللّه بر اعصار و قرون
</p>
<p>
بتابی مرقوم نموده بودی که شاگرد مدرسه ترقّی روحانی هستی
</p>
<p>
خوشا بحال تو اگر مدارس ترقّی بمدرسه کلّيّه ملکوت منتهی
</p>
<p>
گردد علوم و معارفی حاصل شود که انسان لوح منشور امکانرا
</p>
<p>
ص ٥٦
</p>
<p>
نامتناهی بيند و جميع کائناترا حروف و کلمات مشاهده کند و درس
</p>
<p>
مقامات معنوی خواند آيات توحيد در ذرّات کائنات بيند و نداء
</p>
<p>
ربّ الملکوت بشنود و تأييدات روح القدس مشاهده نمايد و
</p>
<p>
چنان وجد و طرب يابد که در عرصه و سيع امکان نگنجد آهنگ
</p>
<p>
ملکوت کند و بجهان لاهوت شتابد هر مرغی چون پر بروياند
</p>
<p>
در زمين استقرار نيابد باوج اعلی پرواز نمايد مگر مرغانی پا بسته
</p>
<p>
و يا بال و پر شکسته و يا آلوده بآب و گل نموده ‌ای حقيقت جو
</p>
<p>
جهان ملکوت يکيست نهايت آنست که بهار تجدّد نمايد و در
</p>
<p>
کائنات حرکت و جنبشی جديد و عظيم بنمايد کوه و دشت زنده شود
</p>
<p>
درختان تر و تازه گردد و برگ و شکوفه و ثمر بطراوتی بی‌اندازه جلوه
</p>
<p>
نمايد لهذا ظهورات سابقه با ظهورات لاحقه نهايت ارتباط
</p>
<p>
دارد بلکه عين يکديگرند امّا کون که ترقّی نمايد شعاع شديدتر
</p>
<p>
است و فيض عظيمتر و آفتاب در دائره نصف نهار جلوه نمايد
</p>
<p>
ای طالب ملکوت هر ظهوری جان عالم است و طبيب حاذق هر
</p>
<p>
دردمند عالم بشر مريض است آن طبيب حاذق علاج مفيد
</p>
<p>
دارد و بتعاليم و وصايا و نصايحی قيام نمايد که درمان هر درد
</p>
<p>
است و مرهم هر زخم البتّه طبيب دانا احتياجات مريض را در
</p>
<p>
هر موسمی کشف نمايد و بمعالجه پردازد لهذا تعاليم جمال
</p>
<p>
ابهی را تطبيق بلوازم و احتياجات زمانه نما ملاحظه مينمائی
</p>
<p>
ص ٥٧
</p>
<p>
که جسم مريض جهانرا علاج برء السّاعه است بل درياق شفای
</p>
<p>
ابديست و معالجه اطبّای حاذق سلف و خلف نوع واحد نيست
</p>
<p>
بلکه بمقنضای مرض مريض است هر چند علاج تغيير و تبديل يابد
</p>
<p>
ولی کلّ بجهت صحّت مريض است در ظهورات سابقه جسم عليل
</p>
<p>
عالم تحمّل علاج قوی فائق نداشت اينست که حضرت مسيح فرمود
</p>
<p>
امور بسياريست که لازمست بيان شود ولکن حال شما نتوانيد
</p>
<p>
استماع نمود ولکن چون آن روح تسلّی دهنده که پدر ميفرستد
</p>
<p>
بيايد حقيقت را از برای شما بيان کند لهذا در اين عصر انوار
</p>
<p>
تعليم خصوصی عمومی گرديد تا رحمت پروردگار شرق و غرب را
</p>
<p>
احاطه نمايد وحدت عالم انسانی جلوه کند و نورانيّت حقيقت
</p>
<p>
جهان وجدانرا منوّر نمايد نزول اورشليم تازه شريعتی است آسمانی
</p>
<p>
و کافل سعادت عالم انسانی و جلوه نورانيّت عالم الهی عمّا نوئيل
</p>
<p>
فی الحقيقه مبشّر برجوع ثانی حضرت مسيح بود و منادی طريق
</p>
<p>
ملکوت اين معلومست که حرف عضوی از اعضای کلمه است اين
</p>
<p>
عضويّت عبارت از استفاضه است يعنی اين حرف مستفيض از کلمه
</p>
<p>
است و ارتباط روحانی بکلمه دارد و جزء او محسوب ميشود
</p>
<p>
حواريّون بمنزله حروف بودند و حضرت مسيح جوهر کلمه و معانی
</p>
<p>
کلمه که فيض ابديست پرتوی بر آن حروف افکنده بود و چون حرف
</p>
<p>
عضوی از اعضای کلمه است لهذا معناً مطابق کلمه است
</p>
<p>
ص ٥٨
</p>
<p>
اميدواريم که آنچه جناب عمّا نوئيل بشارت داده امروز تو بآن قيام
</p>
<p>
نمائی و يقين بدان که موفّق ميشوی زيرا تأييدات روح القدس پياپی
</p>
<p>
ميرسد و قوّت کلمه چنان نفوذ کند که حرف آئينه مجلّای آفتاب کلمه
</p>
<p>
شود و فيض و انوار کلمه جهانرا روشن نمايد امّا اورشليم آسمانی
</p>
<p>
که در قطب امکان استقرار يافته و قدس الأقداس ربّانی که علم
</p>
<p>
افراخته جامع جميع کمالات و تعاليم سابقه است و از آن گذشته
</p>
<p>
منادی وحدت عالم انسانيست و عَلَم صلح عمومی و روح حيات
</p>
<p>
ابديّه و نور کمالات الهيّه و فيض محيط عالم آفرينش و زينت و آرايش
</p>
<p>
آفرينش و سبب آسايش عالم بشر است بالواح مقدّسه مراجعت
</p>
<p>
نمائيد اشراقات و تجلّيات و کلمات و بشارات و طرازات و کتاب
</p>
<p>
اقدس ملاحظه مينمائيد که اين تعاليم الهيّه اليوم درمان درد
</p>
<p>
عالم انسانيست و مرهم زخم جسد امکانی روح حياتست و سفينه
</p>
<p>
نجات و مغناطيس عزّت ابديّه و قوّه نافذه در حقيقت انسانيّه *
</p>
<p>
_ ٣٠وجود بر دو قسم است يکی وجود حق که مقدّس از
</p>
<p>
ادراک خلق است او غيب منيع لا يدرک است او مسبوق بعلّت
</p>
<p>
نيست بلکه موجد علّة العلل است او قديم لا اوّل است غنیّ
</p>
<p>
مطلق است و وجود ثانی وجود خلق است وجود عام است
</p>
<p>
که مفهوم ذهنی است عقل انسان ادراک مينمايد اين وجود
</p>
<p>
ص ٥٩
</p>
<p>
حادث است محتاج است و مسبوق بعلّت است و حادث است
</p>
<p>
لهذا حادث قديم نگردد و قديم حادث نشود خلق خالق نگردد
</p>
<p>
و خالق خلق نشود قلب ماهيّت محال است در عالم وجود يعنی
</p>
<p>
وجوديکه مفهوم ذهنی است و حادث است مراتب است مرتبه
</p>
<p>
اولی جماد است بعد مرتبه نباتست در مرتبه نبات مرتبه جماد
</p>
<p>
موجود ولی امتياز دارد کمال نباتی دارد و در مرتبه حيوان کمال
</p>
<p>
جمادی و کمال نباتی موجود و کمال ديگر که کمال حيوانيست دارد
</p>
<p>
سمع و بصر دارد و در مرتبه انسان کمال جمادی موجود و کمال
</p>
<p>
نباتی موجود و کمال حيوانی موجود و از اينها گذشته کمال عقلی
</p>
<p>
موجود که کاشف حقايق اشياست و مدرک کلّيّات پس انسان در
</p>
<p>
حيّز کائنات اکمل موجوداتست و مقصد از انسان فرد کامل است و
</p>
<p>
آن فرد کامل مانند آئينه است و کمالات الهی در آن آئينه ظاهر و
</p>
<p>
مشهود امّا شمس از علوّ تقديس تنزّل ننمايد و داخل آئينه نگردد
</p>
<p>
ولی چون آئينه صافيست و مقابل شمس حقيقت کمالات شمس حقيقت
</p>
<p>
که عبارت از شعاع و حرارت است در آن آئينه ظاهر و آشکار گردد
</p>
<p>
و اين نفوس مظاهر مقدّسه الهيّه هستند *
</p>
<p>
_ ٣١ای عزيز دانا نامه ئی که بتاريخ ٢٧ماه می ١٩٠٦
</p>
<p>
مرقوم نموده بودی ملاحظه گرديد مضمون در نهايت ملاحت بود
</p>
<p>
ص ٦٠
</p>
<p>
غايت مسرّت حاصل گشت سؤال نموده بوديد که آيا اين امر تازه
</p>
<p>
زنده ممکن است که جای آئين مرده انگلستان گيرد و حال آنکه
</p>
<p>
احزابی تشکيل شده که در مقامات ساميه علوم روحانيّه و قوای رحمانيّه
</p>
<p>
بدرجات عاليه رسيده‌اند و در کمال ممتاز از جميع اسلاف شده‌اند
</p>
<p>
با وجود اين ممکن است اين امر بديع در انظار چنين احزاب چنان
</p>
<p>
جلوه نمايد که قلوب را جذب و کلّ را در ظلّ ظليلش جمع فرمايد
</p>
<p>
ای يار عزيز بدان که فرد ممتاز هر عصر بحسب کمالات آن عصر است
</p>
<p>
شخص ممتازی که در قرون سالفه بود بحسب قرون اولی بود امّا
</p>
<p>
در اين عصر نورانی و در اين قرن رحمانی شخص جليل و کوکب منير
</p>
<p>
و فرد ممتاز بقوّت و کمالاتی جلوه نمايد که عاقبت جميع احزاب را
</p>
<p>
حيران کند و چون در کمالات روحانيّه و فضائل رحمانيّه فائق بر کلّ
</p>
<p>
افراد است بلکه مرکز سنوحات رحمانيّه است و قطب دائرهء نورانيّه
</p>
<p>
البتّه محيط است و شبهه ئی در آن نيست که چنان جلوه نمايد که
</p>
<p>
کلّ را در ظلّ ظليل آورد و چون بدقّت نظر نمائی اين نظام و قانون
</p>
<p>
را در جميع اشيا محقّق يابی کلّ جاذب جزء است و مرکز محور
</p>
<p>
پرگار در دائره حضرت روح را ملاحظه نما که چون مرکز قوّه
</p>
<p>
روحانيّه و مصدر سنوحات رحمانيّه بود هر چند در بدايت حال
</p>
<p>
معدودی قليل را بظلّ خويش در آورد ولی من بعد بآن قوّه غالبه
</p>
<p>
جميع احزاب را در ظلّ خيمه مسيحائی در آورد حال را قياس بر
</p>
<p>
ص ٦١
</p>
<p>
ماضی کن ببين چه قدر فرق دارد از اين ميتوانی قياس کنی
</p>
<p>
و پی بحقيقت بری و يقين بنمائی اختلاف احزاب عالم از تفاوت
</p>
<p>
ادراکاتست مادام قوای ادراکيّه مختلف البتّه آراء و افکار مختلف
</p>
<p>
شود امّا اگر يک قوّه ادراکيّه کلّيّه ئی که محيط بر کلّ است بميان
</p>
<p>
آيد آن آراء مختلفه متّفق گردد و الفت و يگانگی معنوی ظهور
</p>
<p>
نمايد مثلا حضرت روح وقتيکه ظاهر شدند ادراکات خلق و
</p>
<p>
احساسات و عقول طوائف موجوده مثل طايفه رومان يونان سريان
</p>
<p>
اسرائيليان مختلف بود چون قوّه کلّيّه روح اللّه بميان آمد
</p>
<p>
عاقبت بعد از سيصد سال جميع آراء مختلفه را در ظلّ مرکز واحد
</p>
<p>
جمع نمود احساسات روحانيّه واحده حاصل گشت در مقام مَثَل
</p>
<p>
ذکر ميکنم سپاه در تحت اداره سران عسکر که آراء مختلف دارند
</p>
<p>
واقع البتّه در تعيين خطّ حرب و حرکت اختلاف نمايند ولی چون
</p>
<p>
سردار کلّ که در فنون حرب ماهر بميان آيد جميع آن آراء مختلفه
</p>
<p>
محو گردد و رأی واحد شود و سردار کامل کلّ را بظلّ اداره خويش
</p>
<p>
آورد اين مقام مَثل است نه مِثْل حال اگر گوئی که سران اين
</p>
<p>
لشکر هر يک متفنّن در فنون حرب و ماهر و مجرّب چگونه تمکين
</p>
<p>
شخص واحد نمايند ولو جلوهء زايد الوصف نمايد اين سخن غير
</p>
<p>
مسموع زيرا اين قضيّه يقين است و شبهه ئی در آن نيست و
</p>
<p>
همچنين مظاهر مقدّسه علی الخصوص حقيقت اسم اعظم جمال ابهی
</p>
<p>
ص ٦٢
</p>
<p>
در انجمن عالم چون پرده براندازد مانند يوسف کنعانی در مصر
</p>
<p>
رحمانی بصباحت و ملاحتی جلوه نمايد که دلبران عالم را اسير
</p>
<p>
خويش فرمايد و امّا نفوسيکه در اين جهان تولّد يابند و لطيفه‌های
</p>
<p>
نورانی هستند ولی از شدّت گرفتاری از فوائد کلّی محروم شوند و از
</p>
<p>
اين عالم بروند حقيقتاً شايان تأسف است و نظر باين حکمت است
</p>
<p>
که مظاهر کلّيّه در اين جهان کشف نقاب کنند و تحمّل هر مشقّت
</p>
<p>
و بلا نمايد و خود را فدا فرمايند تا اين نفوس مستعدّه را مطالع
</p>
<p>
انوار کنند و حيات ابديّه بخشند اينست قربانی حقيقی که حضرت
</p>
<p>
مسيح خود را بجهت حيات عالم فدا نمود
</p>
<p>
و امّا مسئلهء تأثير نفوس مقدّسه روحانيّه و امداد و فيوضات بخلق بعد
</p>
<p>
از خلع قالب عنصری اين مسئله مسلّمه بهائيانست بلکه مظاهر
</p>
<p>
مقدّسه الهيّه را فيض عظيم و نور مبين بعد از صعود از اين عالم است
</p>
<p>
حضرت مسيح را اعلاء کلمه و ظهور قوّت الهيّه و تقليب نفوس زکيّه
</p>
<p>
و اعطاء حيات ابديّه بعد از شهادت عظيمتر و بيشتر بود و همچنين
</p>
<p>
جمال مبارک را بعد از صعود فيوضات بيشتر و سطوع انوار زيادتر و
</p>
<p>
ظهور قوّت الهيّه عظيمتر و نفوذ کلمه شديدتر است و چندی نگذرد
</p>
<p>
که شمس حقيقتش حرکت و حرارت و نورانيّت و موهبتش جميع آفاق را
</p>
<p>
احاطه نمايد و امّا از قلّت ترقّی امر بهائی در آن مملکت مکدّر مباش
</p>
<p>
اين بدايت طلوع است در امر حضرت مسيح ملاحظه نما که سيصد
</p>
<p>
ص ٦٣
</p>
<p>
سال کشيد تا آنکه نفوذ عظيمه ظاهر گرديد حال از بدايت اين
</p>
<p>
امر شصت سال نگذشته که انوارش بر جميع آفاق تابيده
</p>
<p>
و امّا مجمع شفائی که تو از اعضاء آن هستی وقتيکه در ظلّ اين
</p>
<p>
امر آيد قوّت نفوذش صد رتبه بر افزايد ملاحظه مينمائی که محبّت
</p>
<p>
بهائيان بچه درجه است و اساس محبّت است همچنانکه قوّهء حبّ
</p>
<p>
در بهائيان در نهايت کمال و ممتاز از ساير اديانست بهمچنين
</p>
<p>
در جميع شئون چنين است زيرا اساس کلّ محبّت است
</p>
<p>
و امّا مسئله ترجمه کتب و الواح جمال مبارک عنقريب در جميع
</p>
<p>
لسان بمنتهای فصاحت و بلاغت مجری خواهد گرديد الواح
</p>
<p>
حضرت بهآءاللّه وقتيکه مطابق اصل در نهايت بلاغت و فصاحت
</p>
<p>
ترجمه شود انوار معانی آنوقت ساطع شود و جميع چشمها را روشن
</p>
<p>
کند شما بقدر قوّه بکوشيد که ترجمه مطابق اصل باشد
</p>
<p>
جمال مبارک بحيفا بسيار تشريف بردند و شما فائز گشتيد ولی
</p>
<p>
آنوقت نميشناختيد و اميدوارم که بملاقات حقيقی فائز گردی و آن
</p>
<p>
مشاهده بديده بصيرتست نه بصر
</p>
<p>
جوهر تعاليم حضرت بهآءاللّه محبّت جامعه است که شامل جميع
</p>
<p>
فضائل عالم انسانيّه است و مورث حيات ابديّه و سبب ترقّی جميع
</p>
<p>
افراد بشر است عنقريب ملاحظه مينمائيد که اين تعاليم آسمانی
</p>
<p>
مانند نور حقيقت جميع آفاق را احاطه و روشن نمايد
</p>
<p>
ص ٦٤
</p>
<p>
مناجات مختصری که در آخر نامه نگاشتی فی الحقيقه بسيار بديع
</p>
<p>
و لطيف و مليح و مُأثّر است هميشه تلاوت نما *
</p>
<p>
_ ٣٢ای اماء رحمن در اين قرن ربّ عظيم آفتاب علّيّين
</p>
<p>
نور حقيقت در شدّت اشراقست و شمس در نقطه احتراق و انوار
</p>
<p>
ساطع بر آفاق چه که نشئه اولای ظهور جمال قِدمست و ظهور قوّت
</p>
<p>
بازوی اسم اعظم روحی لأحبّائه الفدا در قرون آتيه هر چند دائره
</p>
<p>
امر اللّه يک بر صد اتّساع يابد و سدره منتهی ظلّش آفاق را احاطه
</p>
<p>
کند ولی اين قرن بطلوع و سطوع آن شمس فائز گرديده مبدء
</p>
<p>
اشراقست و مطلع انوار و قرون آتيه اعصار انتشار آثار پس جهدی
</p>
<p>
بليغ نمائيد تا نصيب تامّ و بهرهء فراوان بريد *
</p>
<p>
_ ٣٣ای بنده الهی آنچه بجناب ابن ابهر مرقوم نموديد
</p>
<p>
ملاحظه گرديد از آيه من يدّعی امراً قبل اتمام الف سنة کاملة
</p>
<p>
انّه من المفترين سؤال نموده بوديد اين مقصد آنست که نفسی
</p>
<p>
قبل از الف معلوم مشهور عند النّاس من دون تأويل ادّعای امری نمايد
</p>
<p>
ولو آياتی ظاهر نمايد انّه من المفترين اين امر مراد ظهور کلّی
</p>
<p>
نيست چنانچه در آيات مبارکه صريحاً مذکور که قرنها بگذرد
</p>
<p>
و الوف از سنه منقضی شود تا ظهوری مانند اين ظهور ظاهر شود
</p>
<p>
ص ٦٥
</p>
<p>
امّا يحتمل بعد از الف بعضی از نفوس مقدّسه موفّق بامری گردند
</p>
<p>
امّا نه ظهور کلّی لهذا کور جمال مبارک فی الحقيقه هر روزش ساليست
</p>
<p>
و هر سالی هزار سال مثلاً در آفتاب ملاحظه نما که انتقالش از
</p>
<p>
برجی ببرجی در مدّت قليله حاصل گردد ولی حرارت و شعاع
</p>
<p>
شديده آفتاب در برج اسد بعد از مدّتی مديده بتابد يک دور
</p>
<p>
تام در سائر بروج زند تا ببرج اسد رسد و چنين جلوه و ظهور
</p>
<p>
نمايد در سائر بروج شدّت حرارت و سطوع نه خلاصه کلام
</p>
<p>
اينست که قبل از الف نفسی نَفَسی نتواند زد بايد در سلک رعيّت
</p>
<p>
باشد و خاضع و خاشع اوامر الهی و احکام بيت العدل اگر
</p>
<p>
از حکم بيت العدل عمومی مقدار رأس ابره تجاوز نمايد يا در اطاعت
</p>
<p>
توقّف کند مردود و مطرود است امّا کور جمال مبارک و دور اسم
</p>
<p>
اعظم سنين و دهور است و آن دور و کور مقيّد بالف و الفين نه .....
</p>
<p>
مقصود از اين عبارت که بدايت اين الف ظهور جمال مبارکست
</p>
<p>
و هر روزش هزار سال مقصد دور و کور جمال مبارکست که باين
</p>
<p>
اعتبار مدّتی مديده است و دهوری عديده *
</p>
<p>
_ ٣٤ای خادمه عالم انسانی نامه‌ات رسيد و از مضمون
</p>
<p>
بسيار ممنون شديم برهانی قاطع بود و دليلی ساطع در اينعصر
</p>
<p>
نورانی و ترقّی عالم انسانی چنين شايسته و سزاوار است که انسان
</p>
<p>
ص ٦٦
</p>
<p>
جانفشان عموم گردد و خادم عالم انسانی شود هر امر عمومی الهی
</p>
<p>
است و هر امر خصوصی ناسوتی لهذا مبادی مظاهر مقدّسه الهيّه
</p>
<p>
جميع عمومی بود و شامل عالم انسانی بود هر انسان ناقصی
</p>
<p>
خود پرست و در فکر راحت و منفعت خويش است چون يکقدری فکرش
</p>
<p>
اتّساع يابد در فکر راحت و نعمت خاندانش افتد اگر فکرش اتّساع
</p>
<p>
بيشتر يابد در فکر سعادت اهل شهرش افتد و چون افکار متّسع
</p>
<p>
بيشتر شود در فکر عزّت وطن و ملّتش افتد و چون افکار اتّساع تامّ
</p>
<p>
يابد و بمنتهی درجه کمال رسد در فکر علويّت نوع انسان افتد
</p>
<p>
خير جميع خلق طلبد و راحت و سعادت جميع ممالک را اين دليل
</p>
<p>
بر کمال است لهذا مظاهر مقدّسه الهيّه در فکر عموم بودند و در
</p>
<p>
حيات عموم کوشيدند و بتربيت عموم پرداختند مقاصدشان محصور
</p>
<p>
نبود بلکه شمول و اتّساع عمومی داشت پس شماها نيز بايد در فکر
</p>
<p>
عموم بشر باشيد که نوع انسانی تربيت شود و اخلاق بکلّی تعديل
</p>
<p>
يابد و روی زمين بهشت برين شود جميع اهل اديان و ملل
</p>
<p>
را دوست داشته باشيد يعنی دوستی حقيقی صميمی و اين
</p>
<p>
دوستی را بعمل بنمائيد نه بلسان چه که بلسان اهميّتی ندارد
</p>
<p>
اکثر بشر بلسان خير خواهند و لکن عمل امتحان است *
</p>
<p>
_ ٣٥ای حزب اللّه نامه ئی بامضای شما عموماً واصل گرديد
</p>
<p>
ص ٦٧
</p>
<p>
عبارت در نهايت ملاحت و بلاغت و فصاحت و حلاوت بود از
</p>
<p>
قرائت نهايت مسرّت حاصل گرديد ناطق بر روزه ماه صيام بود
</p>
<p>
خوشا بحال شما حکم الهی را مجری داشتيد و در ايّام مبارکه
</p>
<p>
بصيام قيام نموديد زيرا اين صيام جسمانی رمزی از صيام
</p>
<p>
روحانيست يعنی کفّ نفس از جميع شهوات نفسانی و تخلّق
</p>
<p>
باخلاق روحانی و انجذاب بنفحات رحمانی و اشتعال بنار محبّت
</p>
<p>
سبحانی و همچنين نامه دليل بر اتّحاد و الفت قلوب بود اميد
</p>
<p>
از فضل و موهبت ربّ جليل در اين عصر جديد چنانست که اقليم
</p>
<p>
غرب شرق شمس حقيقت گردد و احبّای الهی مطالع انوار و مظاهر
</p>
<p>
آثار شوند و از شبهات غافلان محفوظ و مصون مانند و ثابت بر عهد
</p>
<p>
و پيمان مانند شب و روز بکوشند تا خفتگانرا بيدار کنند و غافلانرا
</p>
<p>
هوشيار نمايند محرومانرا محرم راز کنند و بی‌نوايانرا از فيض ابدی
</p>
<p>
نصيب بخشند منادی ملکوت گردند و اهل ناسوت را بجهان لاهوت خوانند .
</p>
<p>
ای حزب اللّه امروز در اين جهان هر حزبی در باديه ئی سر گردان
</p>
<p>
و بهوا و هوسی متحرّک و بخيال خويش پويان و جويان در بين
</p>
<p>
احزاب عالم اين حزب اسم اعظم از هر خيالی فارغ و از هر مقصدی
</p>
<p>
در کنار و بنيّت خالصه قائم و بتعاليم الهی در نهايت آرزو ساعی
</p>
<p>
و مجاهد تا اينکه روی زمين بهشت برين گردد و جهان ناسوت
</p>
<p>
ص ٦٨
</p>
<p>
آئينه ملکوت شود جهان جهان ديگر گردد و نوع انسان تربيت
</p>
<p>
و روش و سلوک ديگر يابد .
</p>
<p>
ای حزب الهی بعون و عنايت جمال مبارک روحی لأحبّائه الفداء
</p>
<p>
بايد روش و سلوکی نمائيد که مانند آفتاب از سائر نفوس ممتاز شويد
</p>
<p>
هر نفسی از شما در هر شهری که وارد گردد بخلق و خوی و صدق
</p>
<p>
و وفا و محبّت و امانت و ديانت و مهربانی بعموم عالم انسانی
</p>
<p>
مشارٌ بالبنان گردد جميع اهل شهر گويند که اين شخص يقين است
</p>
<p>
که بهائيست زيرا اطوار و حرکات و روش و سلوک و خلق و خوی
</p>
<p>
اين شخص از خصائص بهائيانست تا باين مقام نيائيد بعهد و
</p>
<p>
پيمان الهی وفا ننموده‌ايد زيرا بنصوص قاطعه از جميع ما ميثاق
</p>
<p>
وثيق گرفته که بموجب وصايا و نصائح الهيّه و تعاليم ربّانيّه رفتار نمائيم .
</p>
<p>
ای حزب اللّه وقت آنست که آثار و کمالات اسم اعظم در اين عصر
</p>
<p>
مکرّم ظاهر و آشکار شود تا ثابت و محقّق شود که اين عصر عصر جمال
</p>
<p>
مبارکست و اين قرن ممتاز از قرون و اعصار
</p>
<p>
ای حزب اللّه هر نفسی را مشاهده کنيد که توجّه تامّ بامر اللّه
</p>
<p>
دارد و مقصد محصور در نفوذ کلمة اللّه شب و روز بنيّت خالصه
</p>
<p>
خدمت امر مينمايد و ابداً در روش و سلوک رائحه خود خواهی و
</p>
<p>
اثری از غرض شخصی نيست بلکه سرگشته بيابان محبّت اللّه
</p>
<p>
ص ٦٩
</p>
<p>
است و سرمست باده معرفت اللّه و منهمک در نشر نفحات اللّه
</p>
<p>
و منجذب بآيات ملکوت اللّه يقين بدانيد که موفّق ملکوتی شود
</p>
<p>
و مؤيّد آسمانی گردد و مانند ستارهء صبحگاهی از افق موهبت
</p>
<p>
ابدی بنهايت نورانيّت درخشنده و تابنده خواهد شد و اگر
</p>
<p>
بشائبه هوی و هوس و خود پرستی مشوب يقين است که مساعی
</p>
<p>
عاقبت بی‌نتيجه ماند و محروم و مأيوس گردد .
</p>
<p>
ای حزب اللّه الحمد للّه جمال مبارک اعناق را از سلاسل و اغلال
</p>
<p>
خلاص نمود و از جميع قيود رهائی داد و فرمود بار يکداريد
</p>
<p>
و برگ يکشاخسار بعالم انسانی مهربانی کنيد و بنوع بشر مهر پرور
</p>
<p>
گرديد بيگانگانرا مانند آشنا معامله نمائيد و اغيار را بمثابه
</p>
<p>
يار نوازش فرمائيد دشمن را دوست بينيد و اهرمن را ملائکه
</p>
<p>
شماريد جفاکار را مانند وفادار بنهايت محبّت رفتار کنيد و گرگان
</p>
<p>
خونخوار را مانند غزالان ختن و ختا مسک معطّر بمشام رسانيد
</p>
<p>
خائفان را ملجأ و پناه گرديد و مضطربان را سبب راحت دل و جان
</p>
<p>
بی‌نوايان را نوا بخشيد و فقيران را کنز غنا شويد دردمندان را
</p>
<p>
درمان گرديد و مريضانرا طبيب و پرستار بصلح و سلام خدمت
</p>
<p>
نمائيد و دوستی و راستی و حق پرستی و آشتی در جهان نيستی تأسيس نمائيد .
</p>
<p>
ای حزب اللّه همّتی بنمائيد بلکه اين عالم انسانی نورانی گردد
</p>
<p>
ص ٧٠
</p>
<p>
و اين توده غبرا جنّت ابهی شود ظلمت احاطه نموده است
</p>
<p>
و خلق و خوی وحشيانه مستولی گرديده عالم بشر جولانگاه
</p>
<p>
وحشيان درنده گرديده و ميدان جاهلان نادان نفوس يا گرگ
</p>
<p>
خونخوارند و يا حيوان بی‌ادراک يا سمّ قاتلند و يا گياه عاطل و باطل
</p>
<p>
مگر اندکی از نفوس که فی الحقيقه فی الجمله مقاصد خيريّه دارند
</p>
<p>
و در فکر راحت و آسايش عالم انسانی هستند امّا شما بايد در اين
</p>
<p>
مورد يعنی خدمت بعالم انسانی جانفشانی کنيد و بجانفشانی
</p>
<p>
شادمانی و کامرانی نمائيد .
</p>
<p>
ای حزب اللّه حضرت اعلی روحی له الفداء جانرا فدا نمود و جمال
</p>
<p>
مبارک در هر دمی صد جان فدا فرمود و تحمّل مصائب و شدائد
</p>
<p>
شديده کرد حبس و زنجير شد آواره و سرگون ديار بعيده گشت
</p>
<p>
و عاقبت در سجن اعظم ايّام بسر برد و همچنين جمّ غفيری از ياران
</p>
<p>
الهی در اين سبيل شهد شهادت نوشيدند و جان و مال و اهل
</p>
<p>
و عيال کلّ را فدا و نثار فرمودند چه قدر خانمانها که ويران گشت
</p>
<p>
و چه قدر خاندانها که تاراج و تالان گرديد چه بنيانها که از
</p>
<p>
بنياد بر افتاد و چه قدر قصور معموره که قبور مطموره شد جميع
</p>
<p>
بجهت اينکه عالم انسانی نورانی گردد و نادانی بدانائی مبدّل
</p>
<p>
شود و نفوس بشری رحمانی گردند و نزاع و جدال بکلّی از بيخ
</p>
<p>
و بنياد بر افتد و ملکوت صلح بر عموم بشر استيلا يابد حال شما
</p>
<p>
ص ٧١
</p>
<p>
همّت نمائيد که اين دلبر آمال در انجمن عالم جلوه نمايد و اين
</p>
<p>
موهبت حاصل شود .
</p>
<p>
ای حزب اللّه مبادا خاطری بيازاريد و نفسی را محزون کنيد
</p>
<p>
و در حق شخصی چه يار و چه اغيار چه دوست و چه دشمن زبان
</p>
<p>
بطعنه گشائيد در حق کلّ دعا کنيد و از برای کلّ موهبت و غفران
</p>
<p>
طلبيد زنهار زنهار از اينکه نفسی از ديگری انتقام کشد ولو
</p>
<p>
دشمن خونخوار باشد زنهار زنهار از اينکه نفسی خاطری بيازارد
</p>
<p>
ولو بدخواه و بدکردار باشد نظر بخلق ننمائيد توجّه بخالق
</p>
<p>
کنيد قوم عنود را مبينيد ربّ الجنود را ملاحظه کنيد خاک را
</p>
<p>
نبينيد پرتو آفتاب تابناک بينيد که هر خاک سياه را روشن و پديدار کرده .
</p>
<p>
ای حزب اللّه در موارد بلا صبر و سکون و قرار يابيد هر قدر
</p>
<p>
مصائب شديد شود مضطرب نشويد در کمال اطمينان بفضل
</p>
<p>
حضرت يزدان مقاومت طوفان محن و آلام نمائيد .
</p>
<p>
در سال گذشته بعضی از بيوفايان از يار و اغيار و بيگانه و آشنا
</p>
<p>
بدربار اعليحضرت پادشاه عثمانيان در حقّ اين آوارگان سعايتی
</p>
<p>
نمودند و افترا و بهتانی زدند که اين آوارگان بری از آن مفترياتند
</p>
<p>
حکومت بمقتضای مصلحت بتحقيق و تدقيق اين مفتريات بر خواست
</p>
<p>
و جمعی از مفتّشين را باين بلد ارسال فرمود ديگر معلوم است که
</p>
<p>
ص ٧٢
</p>
<p>
بدخواهان چه ميدانی يافتند و چه طوفانی برپا نمودند تحرير
</p>
<p>
و تقرير نتوان نمود اگر نفسی حاضر بود ميدانست که چه قيامتی
</p>
<p>
بر پاشد و چه زلزله و مصائبی رخ داد با وجود اين بانهايت سکون
</p>
<p>
و اطمينان و صبر و قرار متوکّلاً علی اللّه رفتار شد بقسميکه اگر کسی
</p>
<p>
نميدانست گمان مينمود که در نهايت آسايش وجدان و راحت
</p>
<p>
دل و جان و شادمانی و کامرانی هستيم و نوعی واقع گرديد که
</p>
<p>
نفس مدّعيان و مفتريان در تحقيق و تفتيش با مأمورين سهيم و شريک
</p>
<p>
شدند و مدّعی و حاکم و شاهد نفوس واحده گرديد ديگر معلوم
</p>
<p>
است که چه واقع گشت با وجود اين انصاف اينست که اعليحضرت
</p>
<p>
پادشاه عثمانيان اعتنا باين سعايتها و روايتها و حکايتها و
</p>
<p>
مفتريات تا بحال ننمودند و بعدل و انصاف معامله کردند ....
</p>
<p>
پروردگارا ياران غرب را بنفثات روح القدس مشام معطّر فرمودی
</p>
<p>
و افق غرب را بنور هدايت روشن نمودی دوران را نزديک کردی
</p>
<p>
و اغيار را يار مهربان فرمودی خفتگانرا بيدار کردی و غافلانرا
</p>
<p>
هوشيار فرمودی ای پروردگار اين دوستان بزرگوار را مؤيّد و
</p>
<p>
موفّق برضای خويش فرما و خير خواه بيگانه و خويش کن بجهان
</p>
<p>
ملکوت ابدی در آر و از فيض لاهوت نصيب بخش بهائی حقيقی
</p>
<p>
کن و ربّانی صميمی فرما از مجاز برهان و در حقيقت مستقرّ فرما
</p>
<p>
آيات ملکوت کن و کواکب درخشنده در افق ناسوت نما سبب
</p>
<p>
ص ٧٣
</p>
<p>
راحت و آسايش عالم انسانی فرما و خادم صلح عمومی کن کلّ را
</p>
<p>
از باده وصايا و نصائح خويش سرمست کن و جميع را در سبيل تعاليم
</p>
<p>
خود روش و سلوک عطا بخش ای پروردگار آرزوی اين بنده درگاه
</p>
<p>
آنست که ياران باختر را بينم دست در آغوش دوستان خاور
</p>
<p>
نموده‌اند و افراد انسانی بنهايت مهربانی اعضای يک انجمنند
</p>
<p>
و قطرات يک بحر طيور يک گلشنند و لئآلی يک دريا اوراق يک
</p>
<p>
شجرند و انوار يک شمس توئی مقتدر و توانا و توئی قادر و عزيز و بينا *
</p>
<p>
_ ٣٦ای دو کنيز مقرّب پروردگار نامه امة اللّه مادر بيچر
</p>
<p>
بنظر گذشت و فی الحقيقه لسان حال يکديگر بود لهذا خطاب
</p>
<p>
بهر دو نمايم و صواب چنين دانم زيرا آن دو گوهر حکم يک جوهر
</p>
<p>
دارند و آن دو شاخ از يک بنگاه روئيده‌اند هر دو عاشق يک دلبرند
</p>
<p>
و مشتاق يک مهر انور و اميد چنين است که جميع امآء رحمن در
</p>
<p>
آن سامان حکم امواج بحر بی‌پايان يابند هر چند بهبوب ارياح
</p>
<p>
حوادث معدودند ولی بحقيقت دريای غير محدود چه خوش
</p>
<p>
است اگر ياران مانند دسته شعاع همدم باشند و متّفق و متّحد
</p>
<p>
و ثابت قدم زيرا پرتو حقيقت از شمس وجود وحدت سجود افاضه
</p>
<p>
فرمود و کلّ را از فيض نامحدود در ظلّ ممدود محشور نمود پس
</p>
<p>
بايد جانها حکم يک جان يابند و دلها حکم يکدل جويند کلّ
</p>
<p>
ص ٧٤
</p>
<p>
از کثرات نفس و هوی نجات يابند وبوحدت محبّت اللّه حيات تازه
</p>
<p>
جويند ای دو کنيز الهی وقت آنست که جام لبريز گرديد و مانند
</p>
<p>
نسيم جانپرور جنّت ابهی در آن کشور مشک‌بيز شويد از شئون عالم
</p>
<p>
هستی بيزار شويد و در هر رتبه آرزوی نيستی نمائيد شعاع چون
</p>
<p>
بآفتاب رسد محو و فنا گردد و قطره چون بدريا رسد ناپديد شود
</p>
<p>
عاشق صادق چون بمعشوق رسد معدوم شود انسان تا بمقام
</p>
<p>
فدا قدم ننهد از هر موهبتی محروم گردد و مقام فدا مقام فنا
</p>
<p>
و نيستی است تا هستی الهی جلوه نمايد و مشهد فدا ميدان
</p>
<p>
انقطاعست تا آيات بقا ترتيل گردد تا توانيد از خود بکلّی بيزار
</p>
<p>
شويد و گرفتار آن روی پر انوار و چون باينمقام سجود فائز شويد
</p>
<p>
من فی الوجود را در ظلّ خويش يابيد اينست موهبت کبری اينست
</p>
<p>
سلطنت عظمی اينست حيات بی‌منتهی و ما دون آن عاقبت
</p>
<p>
خسران مبين است و زيان عظيم الحمد للّه باب موهبت کبری
</p>
<p>
گشاده است و مائده سماويّه حاضر و آماده و عباد رحمن و اماء
</p>
<p>
حضرت يزدان بر اين مائده حاضر و جالس تا توانيد از اين نعم
</p>
<p>
باقيه بهره و نصيب گيريد تا در دو جهان عزيز شويد *
</p>
<p>
_ ٣٧ای ياران عزيز عبدالبهآء نامه مبارکی که دلالت
</p>
<p>
بر انتخاب محفل روحانی مينمود وصول يافت و سبب حصول سرور شد
</p>
<p>
ص ٧٥
</p>
<p>
که الحمد للّه ياران آنديار در نهايت الفت و محبّت و يگانگی
</p>
<p>
بانتخاب جديد پرداختند و مؤيّد و موفّق بر آن شدند که نفوس
</p>
<p>
مقدّسه ئی انتخاب نمايند که در درگاه الهی مقرّبند و نزد جمهور
</p>
<p>
احبّا در ثبوت بر عهد و پيمان مسلّم حال بايد بنهايت روح و ريحان
</p>
<p>
و خلوص قلب و انجذاب بنفحات اللّه و تأييدات روح القدس بخدمت
</p>
<p>
پردازند و در اعلاء کلمة اللّه و نشر نفحات اللّه و تربيت نفوس و ترويج
</p>
<p>
صلح اعظم رايات هدی افرازند و جنود ملأ اعلی گردند فی الحقيقه
</p>
<p>
نفوس مبارکی منتخب شده‌اند چون نام ايشان خواندم فوراً فرح
</p>
<p>
روحانی حاصل شد که الحمد للّه نفوسی در آن کشور مبعوث شده‌اند
</p>
<p>
که خادمان ملکوتند و جانفشان حضرت بيچون ای ياران عزيز
</p>
<p>
من محفل را بنور محبّت اللّه روشن کنيد و بآهنگ ملکوت تقديس
</p>
<p>
بوجد و طرب آريد و بموائد آسمانی و عشاء ربّانی حيات بخشيد
</p>
<p>
در نهايت سرور و حبور اجتماع نمائيد و در بدايت مناجات کنيد
</p>
<p>
که ای ربّ الملکوت هر چند جمعيم ولی پريشان توئيم و مفتون
</p>
<p>
روی تابان تو هر چند ناتوانيم ولی منتظر ظهور قدرت و توانائی تو
</p>
<p>
هر چند بيسرمايه و بضاعتيم ولی مؤيّد بکنز ملکوت تو هر چند
</p>
<p>
قطره ئيم ولی مستمد از بحر البحور تو هر چند ذرّه ئيم ولی مستشرق
</p>
<p>
از آفتاب انور تو ای پروردگار تأييدی نما تا هر يک در اين انجمن
</p>
<p>
شمع روشن شويم و شاهد انجمن گرديم منادی ملکوت شويم و
</p>
<p>
ص ٧٦
</p>
<p>
جهان ناسوت را آئينه لاهوت نمائيم ای ياران عزيز من بايد
</p>
<p>
محافل آنصفحات مرتبط با يکديگر باشد و مخابره با همديگر
</p>
<p>
نمايند حتّی بمحافل شرق مخابره کنند تا اسباب اتّحاد و اتّفاق
</p>
<p>
کلّی گردد ای دوستان روحانی بايد استقامت بدرجه ئی رسد که
</p>
<p>
اگر جميع نفوس را بدخواهان هلاک نمايند يک نفر باقی ماند او فرداً
</p>
<p>
وحيداً مقاومت من علی الأرض کند و بنشر نفحات قدس پردازد
</p>
<p>
لهذا شما هر خبر موحشی يا حوادث مدهشی از ارض مقصود رسد
</p>
<p>
ابداً فتور مياريد محزون مگرديد متأثّر نشويد بلکه فوراً در
</p>
<p>
نهايت استقامت بر خدمت ملکوت قيام نمائيد اين عبد آستان حضرت
</p>
<p>
يزدان هميشه در خطر بوده و هستم هيچ وقت اميد سلامت نبود
</p>
<p>
و نهايت آرزو اينست که در مشهد فدا جام الطاف سرشار گردد
</p>
<p>
و باده موهبت کبری نشئهء عظمی بخشد اينست نهايت آمال
</p>
<p>
و آرزوی من الواح اشراقات و طرازات و بشارات و تجلّيات و کلمات
</p>
<p>
از قرار مسموع ترجمه شده و در آنصفحات طبع گرديده علی العجاله
</p>
<p>
بآن سررشته اخلاق و اطوار بدست آيد *
</p>
<p>
_ ٣٨يا امة اللّه المخضّرة کقضيبٍ رطيبٍ بنسيم محبّة اللّه
</p>
<p>
انّی قرئت تحريرک الدّال علی فرط حبّک و شدّة خلوصک و اشتغالک
</p>
<p>
بذکر اللّه توکّلی علی اللّه و اترکی ارادتک و تمسّکی بارادة اللّه
</p>
<p>
ص ٧٧
</p>
<p>
و دعی رضائک و خذی رضآء اللّه حتّی تکونی قدوةً مقدّسةً روحانيّةً
</p>
<p>
ملکوتيّةً بين امآء اللّه ثمّ اعلمی يا امة اللّه انّ النّسآء عند البهآء
</p>
<p>
حکمهنّ حکم الرّجال فالکلّ خلق للّه خلقهم علی صورته و مثاله
</p>
<p>
ای مظاهر اسمآئه و صفاته فلا فرق بينهم و بينهنّ من حيث الرّوحانيّات
</p>
<p>
الأقرب فهو الاقرب سوآءً کان رجالاً او نسآءً و کم من امرئةٍ منجذبةٍ
</p>
<p>
فاقت الرّجال فی ظلّ البهآء و سبقت مشاهير الآفاق و امّا
</p>
<p>
بيت العدل بنصوص قاطعة فی شريعة اللّه اختصّ بالرّجال حکمةً
</p>
<p>
من عند اللّه و سيظهر هذه الحکمة کظهور الشّمس فی رابعة النّهار
</p>
<p>
و امّا انتنّ ايّتها المنجذبات بنفحات اللّه اسّسن محافل روحانيّة
</p>
<p>
و مجامع ربّانيّة الّتی هی اساس لنشر نفحات اللّه و اعلآء کلمة اللّه
</p>
<p>
و سطوع سراج موهبة اللّه و ترويج دين اللّه و نشر تعاليم اللّه
</p>
<p>
فهل من موهبةٍ اعظم من هذا فهذه المحافل الرّوحانيّة مؤيّدة
</p>
<p>
بروح اللّه و حاميها عبدالبهآء و ينشر جناحه عليها فهل من موهبةٍ
</p>
<p>
اعظم من هذا وهذه المحافل الرّوحانيّة سرجٌ نورانيّة و حدائق
</p>
<p>
ملکوتيّة ينتشر منها نفحات القدس علی الآفاق و يشرق
</p>
<p>
منها انوار العرفان علی الأمکان و يسری منها
</p>
<p>
روح الحيات علی کلّ الجهات و هی اعظم سبب
</p>
<p>
لترقّی الأنسان فی جميع الشّئون و الأحوال فهل من
</p>
<p>
موهبةٍ اعظم من هذا *
</p>
<p>
ص ٧٨
</p>
<p>
_ ٣٩ای امة اللّه نامه‌ات رسيد خبر تشکيل انجمن
</p>
<p>
در آن بلد مرقوم نموده بوديد نظر بقلّت عدد نکنيد بلکه قلوب
</p>
<p>
پاک بجوئيد يک نفس مقدّس بهتر از هزار نفوس ديگر اگر نفوس
</p>
<p>
معدودی در محفل محبوبی با احساسات ملکوتيّه و انجذابات
</p>
<p>
رحمانيّه و فراغت قلب و تنزيه و تقديس صرف اجتماع نمايند و
</p>
<p>
بنهايت روح و ريحان الفت کنند آن انجمن نفوذ در کلّ عالم
</p>
<p>
کند و احوال و اقوال و اعمال آن جمع سر رشته سعادت ابديّه
</p>
<p>
و نمونه مواهب ملکوتيّه گردد روح القدس تأييد نمايد و جنود
</p>
<p>
ملأ اعلی نصرت کند و ملائکه ملکوت ابهی پياپی رسد
</p>
<p>
مقصود از فرشتگان تأييدات الهيّه است و قواء رحمانيّه و
</p>
<p>
همچنين فرشتگان نفوس مبارکی هستند که از جهان ناسوت تعلّق
</p>
<p>
گسسته و از قيود نفس و هوی رسته و بجهان الهی و ملکوت
</p>
<p>
رحمانی دل بسته‌اند ملکوتيند آسمانی رحمانيند ربّانی
</p>
<p>
مظاهر فيض الهيند و مطالع موهبت روحانی ای امة اللّه الحمد
</p>
<p>
للّه شوهر عزيز نفحه ئی از گلشن ملکوت بمشامش رسيد حال بايد
</p>
<p>
او را بمحبّت اللّه و رفتاری خوش روز بروز منجذب‌تر نمائيد وقايع
</p>
<p>
سان فرانسيسکو عظيم بود اينگونه وقايع بايد سبب انتباه گردد
</p>
<p>
و تعلّق قلوب باينجهان فانی کم شود زيرا جهان ناسوتی چنين
</p>
<p>
وقايع مؤلمه دارد و چنين جامها از باده تلخ بخشد *
</p>
<p>
ص ٧٩
</p>
<p>
_ ٤٠ای عزيزان عبدالبهآء لايحه‌های شما را در نهايت
</p>
<p>
ابتهاج تلاوت نمودم سبب روح و ريحان قلوبست و باعث انشراح
</p>
<p>
نفوس اگر اين محفل روحانی بنفحات رحمانی و تأييد يزدانی
</p>
<p>
دوام و استقرار يابد منشأ آثار عظيمه گردد و موفّق بر امور کلّيّه
</p>
<p>
محافل روحانيّه ئی که در اين عصر الهی و قرن رحمانی تأسيس شود
</p>
<p>
البتّه مثل و مانندش در اعصار ماضيه تحقّق نيافته زيرا محافل
</p>
<p>
عظمی در تحت حمايت اکابر رجال بود امّا اين محافل در تحت
</p>
<p>
حمايت جمال ابهی ناصر و معين آنان يا امير بود يا مليک بود
</p>
<p>
و يا کاهنی رئيس يا جمهوری کثير امّا اين محافل روحانيرا ناصر
</p>
<p>
و معين و مؤيّد و ملهم حضرت ربّ قدير حال را نظر ننمائيد
</p>
<p>
استقبال و مآل را تصوّر کنيد دانه در بدايت بسيار صغير است
</p>
<p>
ولی عاقبت شجری عظيم نبايد نظر در دانه کرد بلکه بايد نظر
</p>
<p>
در شجر نمود و انواع شکوفه و برگ و بر ملاحظه در زمن مسيح
</p>
<p>
کنيد که عبارت از شرذمه قليل بود بعد ملاحظه نمائيد که آن دانه چه
</p>
<p>
شجری شد و چه ثمری داد حال اعظم از آنست زيرا ندای
</p>
<p>
ربّ الجنود است و صوت صافور حیّ قيّوم آهنگ صلح و صلاح
</p>
<p>
آفاقست و رايت راستی و دوستی و آشتی در ميان ملل متنوّعه بلاد
</p>
<p>
و ديار نورانيّت شمس حقيقت است و روحانيّت حضرت احديّت
</p>
<p>
اين دور اعظم جميع آفاقرا احاطه نمايد و عاقبت کلّ ملل در ظلّ
</p>
<p>
ص ٨٠
</p>
<p>
اين رايت محشور گردند پس اهميّت اين دانه را بدانيد که آن
</p>
<p>
دهقان حقيقی در کشت زار الهی بدست رحمت افشانده و از فيض
</p>
<p>
باران موهبت سقايه نموده و از حرارت و ضياء شمس حقيقت پرورش
</p>
<p>
ميدهد پس ای ياران الهی بشکرانه حضرت يگانه پردازيد که
</p>
<p>
مظهر چنين موهبتی گشتيد و مورد چنين مرحمتی طوبی لکم
</p>
<p>
بشری لکم من هذا الفضل العظيم *
</p>
<p>
_ ٤١ای ثابت بر پيمان مکتوبی که به ... مرقوم نموده بودی
</p>
<p>
ملاحظه گرديد بسيار رأی موافقی بود بايد محفل شور روحانی
</p>
<p>
نيويورک با محفل شور روحانی شيکاغو در نهايت اتّحاد و اتّفاق
</p>
<p>
باشند و آنچه را مناسب نشر ميدانند اين دو مجلس شور بالأتّفاق
</p>
<p>
تصديق نمايند و انتشارش را مناسب بينند بعد از آن يک نسخه
</p>
<p>
آنرا مجلس شور بعکا ارسال دارد و از اينجا نيز تصديق شود و اعاده
</p>
<p>
گردد بعد طبع و انتشار يابد قضيّه اتّحاد و اتّفاق دو محفل
</p>
<p>
روحانی شيکاغو و نيويورک بسيار اهميّت دارد و در واشنگتون نيز
</p>
<p>
هر وقت محفل روحانی چنانکه بايد و شايد تشکيل شود با آنمحفل
</p>
<p>
نيز اين دو محفل بايد اتّحاد و اتّفاق نمايد خلاصه اراده الهی
</p>
<p>
تعلّق داشته و دارد که روز بروز اتّحاد و اتّفاق ياران الهی
</p>
<p>
و اماء رحمن در غرب بيفزايد و تا چنين نگردد ابداً کار از پيش نرود
</p>
<p>
ص ٨١
</p>
<p>
و اعظم اسباب اتّحاد و اتّفاق جميع محافل روحانيست بسيار
</p>
<p>
مهمّست اين مسئله و مغناطيس تأييد الهی اگر جمال اين دلبر
</p>
<p>
ملکوتی يعنی وحدت احبّا بطراز ملکوت ابهی جلوه نمايد يقين است
</p>
<p>
که در اندک مدّتی آنممالک جنّت ابهی گردد و انوار توحيد و يگانگی
</p>
<p>
از غرب بجميع جهان بتابد ما بجان و دل کوشيم و شب و روز آرام
</p>
<p>
نداريم و دمی نياسائيم تا عالم انسانيرا آئينه وحدت الهی نمائيم
</p>
<p>
تا چه رسد باحبّای الهی و اين آرزو و آمال وقتی تجلّی و اشراق
</p>
<p>
نمايد که ياران حقيقی الهی بموجب تعاليم جمال ابهی روحی
</p>
<p>
لأحبّائه الفدآء قيام نمايند از جمله تعاليم اينست که بايد
</p>
<p>
محبّت و وفا بر قلوب چنان استيلا يابد که بيگانه را آشنا بينند و
</p>
<p>
مجرم را محرم شمرند اغيار را يار دانند و دشمن را دوست غمخوار
</p>
<p>
شمرند قاتل را حيات بخش گويند مدبر را مقبل دانند منکر را
</p>
<p>
مقرّ بينند يعنی نوعی معامله نمايند که بمقبلين و مؤمنين و يار
</p>
<p>
و آشنا سزاوار است اگر اين شمع در انجمن عالم چنانکه
</p>
<p>
بايد و شايد بر افروزد ملاحظه خواهيد نمود که کشور معطّر
</p>
<p>
گردد و اقليم جنّت نعيم شود زمين بهشت برين گردد
</p>
<p>
عالم وطن واحد شود و شعوب مختلفه جنس واحد و قبائل و امم
</p>
<p>
شرق و غرب يک خاندان شوند اميدوارم که چنين روزی و چنين
</p>
<p>
انواری بتابد و چنين طلعتی در نهايت جمال رخ بنمايد *
</p>
<p>
ص ٨٢
</p>
<p>
_ ٤٢ايّتها العصبة المؤيّدة بجنود من ملکوت الأبهی
</p>
<p>
طوبی لکم بما اجتمعتم فی ظلّ کلمة اللّه و آويتم الی کهف
</p>
<p>
ميثاق اللّه و ارتاحت انفسکم بالخلود فی جنّة الأبهی و ترنّحتم
</p>
<p>
من النّسآئم الهابّة من مهبّ عناية اللّه و قمتم علی خدمة
</p>
<p>
امر اللّه و نشر دين اللّه و اعلآء کلمة اللّه و رفع رايات التّقديس
</p>
<p>
فی تلک الأنحآء و الأرجآء لعمر البهآء انّ القوّة الکلّيّة اللّاهوتيّة
</p>
<p>
تنفث فيکم بفيوضات من روح القدس و تؤيّدکم بامر لم ترعين الوجود
</p>
<p>
مثله يا عصبة الميثاق انّ الجمال الأبهی وعد الأحبّآء الثّابتين
</p>
<p>
علی الميثاق بالنّصرة العظمی و التّأييد بشديد القوی فسوف
</p>
<p>
ترون لمجمعکم النّورانیّ آثاراً باهرةً فی القلوب و الأرواح تمسّکوا
</p>
<p>
بذيل ردآء الکبريآء و ابذلوا جهدکم فی ترويج ميثاق اللّه
</p>
<p>
و الأشتعال بنار محبّة اللّه حتّی يهتزّ قلوبکم من نفحات الخضوع
</p>
<p>
الّتی تنتشر من قلب عبدالبهآء ثبّتوا الأقدام و قوّوا القلوب
</p>
<p>
و اعتمدوا علی الفيوضات الأبديّة الّتی ستتابع عليکم من ملکوت
</p>
<p>
الأبهی و اعلموا انّ انوار البهآء ساطعة عليکم حين اجتماعکم
</p>
<p>
فی اللّجنة النّورآء عليکم بالأتّحاد و الاتّفاق عليکم بالأئتلاف
</p>
<p>
و الأرتباط حتّی تکونوا کنجوم الثّريّا اوعقود الدّراریّ النّورآء متّحدين
</p>
<p>
الأجسام و الأرواح بهذا يتأسّس بنيانکم و يلوح برهانکم و تبهر
</p>
<p>
نجومکم و تنتعش نفوسکم و عليکم التّحيّة و الثّنآء
</p>
<p>
ص ٨٣
</p>
<p>
و عند ما تدخلون محفل الشّور الرّوحانیّ رتّلوا هذا المناجات
</p>
<p>
بقلب خافق بمحبّة اللّه و لسان طاهر عن غير ذکر اللّه حتّی يؤيّدکم
</p>
<p>
شديد القوی بالنّصرة الکبری الهی الهی نحن عبادٌ اخلصنا
</p>
<p>
وجوهنا لوجهک الکريم و انقطعنا عن دونک فی هذا اليوم العظيم
</p>
<p>
و اجتمعنا فی هذا المحفل الجليل متّفقين الآراء و النّوايا
</p>
<p>
متّحدين الأفکار فی اعلآء کلمتک بين الوری ربّ ربّ اجعلنا
</p>
<p>
آيات الهدی و رايات دينک المبين بين الوری و خدمة ميثاقک
</p>
<p>
العظيم يا ربّنا الأعلی و مظاهر توحيدک فی ملکوتک الأبهی
</p>
<p>
و کواکب ساطعة الفجر علی الأرجآء ربّ اجعلنا بحوراً تتلاطم
</p>
<p>
بامواج فيضک العظيم و نهوراً دافقة من جبال ملکوتک الکريم
</p>
<p>
و اثماراً طيّبة علی شجرة امرک الجليل و اشجاراً مترنّحة بنسائم
</p>
<p>
موهبتک فی کرمک البديع ربّ اجعل ارواحنا معلّقة بآيات
</p>
<p>
توحيدک و قلوبنا منشرحة بفيوضات تفريدک حتّی نتّحد اتّحاد
</p>
<p>
الأمواج من البحر الموّاج و نتّفق اتّفاق الأشعة السّاطعة من
</p>
<p>
السّراج الوهّاج حتّی تصبح افکارنا و آرائنا و احساساتنا حقيقة
</p>
<p>
واحدة تنبعث منها روح الأتّفاق فی الآفاق انّک انت الکريم
</p>
<p>
الوهّاب و انّک انت المعطی العزيز الرّؤف الرّحيم *
</p>
<p>
_ ٤٣اوّل فريضه اصحاب شور خلوص نيّت و نورانيّت حقيقت
</p>
<p>
ص ٨٤
</p>
<p>
و انقطاع از ما سوی اللّه و انجذاب بنفحات اللّه و خضوع و خشوع
</p>
<p>
بين احبّاء و صبر و تحمّل بر بلاء و بندگی عتبه ساميهء الهيّه است و
</p>
<p>
چون باينصفات موفّق و مؤيّد گردند نصرت ملکوت غيب ابهی احاطه نمايد *
</p>
<p>
_ ٤٤بايد بنوعی مذاکره و مشاوره کرد که اسباب کدورتی
</p>
<p>
و اختلافی فراهم نيايد و آن اينست حين عقد مجلس هر يک بکمال
</p>
<p>
حرّيّت رأی خويش را بيان و کشف برهان نمايد اگر ديگری مقاومت
</p>
<p>
ميکند ابدا او مکدّر نشود زيرا تا بحث در مسائل نگردد رأی موافق
</p>
<p>
معلوم نشود و بارقه حقيقت شعاع ساطع از تصادم افکار است
</p>
<p>
در نهايت مذاکره اگر اتّفاق آراء حاصل گردد فنعم المراد و اگر
</p>
<p>
معاذ اللّه اختلاف حاصل شود باکثريت آراء قرار دهند *
</p>
<p>
_ ٤٥اول شرط محبّت و الفت تامّ بين اعضاء آن انجمن
</p>
<p>
است که از بيگانگی بيزار گردند و يگانگی حضرت پروردگار آشکار
</p>
<p>
کنند زيرا امواج يک بحرند و قطرات يک نهر نجوم يک افقند
</p>
<p>
و اشعّه يک شمس درختان يک بوستانند و گلهای يک گلستان و اگر
</p>
<p>
وحدت حال و يگانگی بيملال در ميان نيايد آن جمع پريشان گردد
</p>
<p>
و آن انجمن بی‌سر و سامان
</p>
<p>
ص ٨٥
</p>
<p>
و شرط ثانی آنست که رئيسی بجهت آن محفل اعضای انجمن
</p>
<p>
بالاتّحاد انتخاب کنند و دستور العمل و نظامی بجهت اجتماع
</p>
<p>
و مذاکره قرار دهند و آن دستور العمل و نظام در تحت اداره و
</p>
<p>
محافظه و حمايت رئيس باشد و تنفيذ نمايد و اعضاء محفل بايد
</p>
<p>
در نهايت اطاعت و انقياد باشند مکالمه حشو و زوائد در آن
</p>
<p>
محفل نگردد و اعضاء در حين ورود توجّه بملکوت اعلی کنند و
</p>
<p>
طلب تأييد از افق ابهی و در نهايت خلوص و وقار و سکون و آداب
</p>
<p>
در انجمن قرار يابند و بنهايت ادب و ملايمت کلام و اهميّت خطاب
</p>
<p>
ببيان آراء پردازند در هر مسئله ئی تحرّی حقيقت کنند نه اصرار
</p>
<p>
در رأی زيرا اصرار و عناد در رأی منجر بمنازعه و مخاصمه گردد
</p>
<p>
و حقيقت مستور ماند ولی اعضای محترمه بايد بنهايت آزادگی
</p>
<p>
بيان رأی خويش نمايند و ابداً جائز نه که نفسی تزييف رأی ديگری
</p>
<p>
نمايد بلکه بکمال ملايمت بيان حقيقت کند و چون اختلاف آراء
</p>
<p>
حاصل شود رجوع باکثريت آراء کنند و کلّ اکثريّت را مطيع
</p>
<p>
و منقاد گردند و ديگر جائز نه که نفسی از اعضاء محترمه بر قرار
</p>
<p>
اخير چه در خارج و چه در داخل اعتراض نمايد و يا نکته گيرد
</p>
<p>
ولو مخالف صواب باشد زيرا اين نکته گيری سبب شود که هيچ
</p>
<p>
قراری استقرار نيابد
</p>
<p>
باری هر کاری که بالفت و محبّت و خلوص نيّت فيصل شود نتيجه‌اش
</p>
<p>
ص ٨٦
</p>
<p>
انوار است و اگر ادنی اغبراری حاصل شود نتيجه‌اش ظلمات فوق
</p>
<p>
ظلمات است .... چون چنين گردد آن انجمن انجمن الهی
</p>
<p>
است و الّا سبب برودت و کدورت عالم شيطانی .... در اينخصوص
</p>
<p>
و اجراء اين شروط چون همّت نمايند تأييد روح القدس رسد
</p>
<p>
و آن مجمع مرکز سنوحات رحمانيّه گردد و جنود توفيق هجوم کند
</p>
<p>
و هر روز فتوحی جديد حاصل شود *
</p>
<p>
_ ٤٦ای ثابتان بر عهد هر محفل روحانی که بعنايت الهيّه
</p>
<p>
تشکيل گردد و اعضا در نهايت خلوص و توجّه بملکوت اللّه و ثابت بر
</p>
<p>
ميثاق اللّه باشند عبدالبهآء به آنان مخابره معنويّه دارد و تعلّق
</p>
<p>
قلبی دارد و روابط ابدی دارد لهذا مکاتبه با آن محفل
</p>
<p>
بدل و جان متمادی و مستمرّ است در هر دمی شما را عون و عنايتی
</p>
<p>
طلبم و فضل و موهبتی خواهم که تأييدات حضرت بهآءاللّه
</p>
<p>
مانند دريا بر شما موج زند و انوار شمس حقيقت بر شما بتابد و شما
</p>
<p>
موفّق بخدمت گرديد و مظاهر موهبت شويد هر يک در سحرها
</p>
<p>
توجّه بارض مقدّس کنيد احساسات روحانيّه در نهايت وضوح مينمائيد *
</p>
<p>
_ ٤٧ای دوستان حقيقی نامه شما رسيد و از مضمون روح و
</p>
<p>
ص ٨٧
</p>
<p>
ريحان حاصل گرديد الحمد للّه بزمی آراسته و مهمانی
</p>
<p>
هر نوزده روزه را مجری داشتيد هر انجمنی که بنهايت محبّت
</p>
<p>
تشکيل گردد و توجّه بملکوت الهی شود و صحبت از تعاليم الهی
</p>
<p>
گردد و سبب ترقّی نفوس شود آن انجمن انجمن الهيست و آن
</p>
<p>
مائده مائده آسمانی اميدوارم که در هر نوزده روز يکروز اين
</p>
<p>
ضيافت مجری گردد زيرا سبب الفت است سبب اتّحاد است
</p>
<p>
سبب مهربانيست ملاحظه مينمائيد که جهان بچه درجه در نزاع
</p>
<p>
و جدالست و ملل موجوده در چه مشکلات عظيمه بلکه احبّای الهی
</p>
<p>
موفّق گردند که علم وحدت عالم انسانی بلند شود و خيمه يک رنگ
</p>
<p>
ملکوت اللّه بر جميع آفاق سايه افکند و سوء تفاهم از بين جميع دول
</p>
<p>
بر خيزد و با يکديگر چون عاشق و معشوق بهم آميزند بر شماست
</p>
<p>
که بجميع بشر نهايت مهربانی نمائيد و خير خواه عموم باشيد و از
</p>
<p>
برای علويّت عالم انسانی بکوشيد و در اجسام ميّته روح بدميد
</p>
<p>
و بموجب تعاليم حضرت بهآءاللّه حرکت و سلوک نمائيد تا عالم
</p>
<p>
انسانيرا جهان ملکوتی نمائيد *
</p>
<p>
_ ٤٨ای بندگان صادق جمالقدم در هر کور و دوری ضيافت
</p>
<p>
مقبول و محبوب و تمديد مائده بجهت احبّای الهی ممدوح و محمود
</p>
<p>
علی الخصوص در اين دور عظيم و کور کريم که نهايت ستايش را دارد
</p>
<p>
ص ٨٨
</p>
<p>
زيرا از محافل ذکر اللّه و مجالس پرستش حق فی الحقيقه شمرده
</p>
<p>
ميشود چه که در مجالس ضيافت آيات الهيّه تلاوت ميگردد
</p>
<p>
و قصائد و محامد و نعوت الهيّه خوانده ميشود و نفوس در نهايت
</p>
<p>
انجذاب مبعوث ميگردد اصل مقصود اين سنوحات رحمانيه است
</p>
<p>
و در اين ضمن بالتّبع غذائی نيز صرف ميگردد تا عالم جسمانی
</p>
<p>
مطابق عالم روحانی گردد و تن حکم جان گيرد همچنانکه
</p>
<p>
نعم روحانيّه سابغ است نعم جسمانيّه نيز کامل شود باری
</p>
<p>
خوشا بحال شما که اين حکم لطيف را مجری ميداريد و سبب
</p>
<p>
تذکّر و تنبّه و روح و ريحان احبّاء اللّه ميشويد *
</p>
<p>
_ ٤٩نامه‌ات رسيد و از ميهمانی هر نوزده روز مرقوم
</p>
<p>
نموده بودی سبب سرور گرديد آن محافل سبب نزول مائده
</p>
<p>
آسمانيست و حصول تأييدات رحمانی اميدوارم که نفثات روح القدس
</p>
<p>
همدم گردد و هر يک با نطقی گويا و قلبی مملوّ از محبّت اللّه در
</p>
<p>
محافل و مجامع کبری بتبشير طلوع شمس حقيقت و اشراق نيّر آفاق پردازيد *
</p>
<p>
_ ٥٠در خصوص ضيافت در هر شهر بهائی سؤال نموده بوديد
</p>
<p>
مقصود از اين ضيافت الفت و محبّت و تبتّل و تذکّر و ترويج مساعی
</p>
<p>
ص ٨٩
</p>
<p>
خيريّه است يعنی بذکر الهی مشغول شوند و تلاوت آيات و مناجات نمايند *
</p>
<p>
ص ٥١ - ضيافت نوزده روزه بسيار سبب فرح و سرور قلوبست
</p>
<p>
اگر چنانچه بايد و شايد اين ضيافت مجری گردد ياران در هر
</p>
<p>
نوزده روزی روح جديدی يابند و قوّتی روحانی جويند *
</p>
<p>
_ ٥٢ای بنده حقّ احبّای الهی در هر ارض الحمد للّه
</p>
<p>
موجود و مشهود و کلّ در ظلّ سدره وجود محشور الطاف حضرت
</p>
<p>
بيچون چون بحر بی‌پايان و عنايات ملکوت پی در پی چون
</p>
<p>
باران نيسان پس بايد ربّ زدنی گفت و بوسائل و وسائطی
</p>
<p>
تشبّث نمود که سبب تزايد اين فيض گردد و علّت تکثّر تأييدات
</p>
<p>
غيب از اعظم وسائل ازدياد الطاف از ملکوت ابهی دلجوئی
</p>
<p>
احبّاست و تطييب خاطر دوستان کما قال دل بدست آور که حجّ اکبر است *
</p>
<p>
_ ٥٣انّ عبدالبهآء يشمّ رائحة محبّة اللّه من کلّ محفل
</p>
<p>
تنطقين فيه بکلمة اللّه و تذکرين الحجج و البراهين الّتی سطعت
</p>
<p>
انوارها علی الآفاق و تحدثين ببلايآء عبدالبهآء من شرّ النّاقضين
</p>
<p>
ص ٩٠
</p>
<p>
لميثاق اللّه يا امة اللّه لا تتلفّظی بکلمة من السّياسيّات عليک
</p>
<p>
بالرّوحانيّات لانّها تؤل الی السّعادة البشريّه فی العالم الأبهی
</p>
<p>
و لا تذکری ملوک الأرض و حکوماتها الماديّة و الزّمنيّة الّا بخير
</p>
<p>
بل احصری اذکارک بالبشارة بملکوت اللّه و الأشارة الی نفوذ
</p>
<p>
کلمة اللّه و تقديس امر اللّه و السّعادة الأبديّة و السّرور و الحبور
</p>
<p>
الرّوحانیّ و الخلق الرّحمانیّ و بيان اشراق شمس الحقيقة علی
</p>
<p>
الآفاق و النّفخ بروح الحيات فی جسد الاکوان *
</p>
<p>
_ ٥٤از اجتماع احبّا مرقوم نموده بوديد که در نهايت
</p>
<p>
روح و ريحانست البتّه چنين است زيرا در مجامع روحانيان
</p>
<p>
جمال مبارک شاهد انجمن است البتّه نهايت روح و ريحان حاصل
</p>
<p>
گردد اليوم تکليف جميع اينست که جميع اذکار را فراموش نمايند
</p>
<p>
و هر واقعه را نسيان کنند و اجعل اورادی و اذکاری کلّها ورداً
</p>
<p>
واحداً و حالی فی خدمتک سرمداً ما صدق حال و مقالشان گردد
</p>
<p>
يعنی جميع فکر و ذکر را حصر در تبليغ امر اللّه و ترويج دين اللّه
</p>
<p>
و تشويق بر صفات حق و تحريص بر محبّت خلق و تنزيه در جميع
</p>
<p>
شئون و تقديس باطن و ظاهر و پاکی و آزادگی و اشتعال و انجذاب
</p>
<p>
نمايند هر چه جز ذکر اوست مردود است و هر چه جز نعت اوست
</p>
<p>
مذموم امروز جهان آفرينش را اين آهنگ ملأ اعلی باهتزاز آرد
</p>
<p>
ص ٩١
</p>
<p>
فسبحان ربّی الأبهی اين را بدانيد که بجز اين نغمه الهی
</p>
<p>
نغمه در وجود تأثير ننمايد و جز اين گلبانگ حقيقی در گلستان
</p>
<p>
رحمانی نشئه و سرور نيارد اين مطرب از کجاست که بر گفت نام دوست *
</p>
<p>
_ ٥٥دوستان را محفلی بايد و مجمعی شايد که در آن
</p>
<p>
مجامع و محافل بذکر و فکر حقّ و تلاوت و ترتيل آيات و آثار
</p>
<p>
جمال مبارک روحی لأحبّائه الفدا مشغول و مألوف گردند و
</p>
<p>
انوار ملکوت ابهی و پرتو افق اعلی بر آن مجامع نوراء بتابد و
</p>
<p>
اين محافل مشارق اذکار است که بقلم اعلی تعيين و مقرّر
</p>
<p>
گرديده است که بايد در جميع مدن و قرا تأسيس شود ... و اين
</p>
<p>
مجامع روحانی در نهايت تنزيه و تقديس ترتيب يابد تا از محل
</p>
<p>
و ارض و هوايش نفحات قدس استشمام گردد *
</p>
<p>
_ ٥٦هر جمعی که در محلّی اجتماع کنند و بذکر حقّ
</p>
<p>
مشغول گردند و از اسرار الهی دم زنند يقيناً از نفثات روح القدس نصيب گيرند *
</p>
<p>
_ ٥٧از قرار مسموع شما را نيّت چنان که خانه خويش را
</p>
<p>
ص ٩٢
</p>
<p>
گاهی باجتماع بهائيان مزيّن نمائيد تا بعضی بتمجيد ربّ مجيد
</p>
<p>
پردازند .... اين قدر بدان که اگر چنين بنمائی آن خانه
</p>
<p>
ترابی آسمانی گردد و آن هيکل سنگی محفل رحمانی شود *
</p>
<p>
_ ٥٨از معابد سؤال نموده بوديد که حکمتش چيست
</p>
<p>
حکمتش اين است که در وقت معلوم نفوس وقت اجتماع را بدانند
</p>
<p>
و کلّ مجتمع گردند و جميع بالاتّحاد بمناجات پردازند تا از اين
</p>
<p>
اجتماع الفت و اتّحاد در قلوب ازدياد يابد *
</p>
<p>
_ ٥٩مدّتی بود که عبدالبهآء را آرزو چنان که در آنسامان
</p>
<p>
مشرق الأذکار بنيان گردد الحمد للّه بهمّت دوستان اين ايّام
</p>
<p>
مباشرت گرديده اينخدمت در آستان حضرت احديّت بسيار
</p>
<p>
مقبول زيرا مشرق الأذکار سبب روح و ريحان احبّاء اللّه و
</p>
<p>
ثبوت و استقامت اصفياست اينمسئله بسيار مهمّ است اگر تأسيس
</p>
<p>
بظاهر و آشکار سبب تعرّض اشرار است در هر جا خفيّاً بايد
</p>
<p>
تأسيس شود حتّی در هر دهکده ئی بايد محلّی مشرق الأذکار
</p>
<p>
باشد ولو تحت الأرض حال شما الحمد للّه موفّق بآن شديد که
</p>
<p>
تأسيس نمائيد و در اسحار باذکار مشغول گرديد و بتسبيح و تهليل
</p>
<p>
قيام نمائيد طوبی لکم بشری لکم ايّها الأبرار من تأسيس
</p>
<p>
ص ٩٣
</p>
<p>
مشرق الأذکار و انّی اسئل اللّه ان يجعلکم آيات النّجاح
</p>
<p>
و رايات الفلاح تخفق علی الاکام و التّلال و البطاح *
</p>
<p>
_ ٦٠مشرق الأذکار هر چند بظاهر بنيان جسمانيست
</p>
<p>
ولی تأثير روحانی دارد و سبب الفت قلوب و اجتماع نفوس گردد
</p>
<p>
در ايّام ظهور هر مدينه ئی که در آن معبدی تأسيس شد سبب
</p>
<p>
ترويج و تثبيت قلوب بود و سبب اطمينان نفوس زيرا در آن اماکن
</p>
<p>
ذکر حقّ مستمرّ و دائم بود و از برای قلب سکون و قرار جز بذکر
</p>
<p>
ربّ مختار نه سبحان اللّه بنای مشرق الأذکار تأثيری عظيم
</p>
<p>
در جميع مراتب دارد در شرق تجربه شد و چنين ظاهر و آشکار
</p>
<p>
گشت حتّی اگر در قريه ئی خانه ئی مسمّی بمشرق الأذکار گشت
</p>
<p>
تأثيری ديگر داشت تا چه رسد به بنا و تأسيس آن *
</p>
<p>
_ ٦١اللّهمّ يا موفّق الثّابتين فی الميثاق علی الأنفاق
</p>
<p>
حبّاً بنيّر الآفاق اعانة لمشرق الأذکار و مطلع الأنوار
</p>
<p>
و مشهّر الآثار ايّد هؤ لاء الأبرار البررة الأخيار فی هذه
</p>
<p>
الدّار و دار الاخرة علی التّقرّب من عتبتک الطّيّبة
</p>
<p>
الطّاهرة و بيّض وجوههم بانوارک الباهرة انّک انت الکريم الوهّاب *
</p>
<p>
ص ٩٤
</p>
<p>
_ ٦٢ای دختر عزيز ملکوتی من نامه که بجناب دکتر
</p>
<p>
اسلمانت مرقوم نموده بودی آن نامه را بارض مقصود فرستاد
</p>
<p>
بدقّت تمام آن نامه را خواندم از جهتی بسيار متأثّر شدم بجهت
</p>
<p>
اينکه آن موی زيبا را بمقراض انقطاع از دنيا و جان فشانی
</p>
<p>
در سبيل ملکوت اللّه بريدی و از جهتی بسيار مسرور شدم که
</p>
<p>
آن دختر عزيز چنين جان فشان است که عزيزترين عضو خويش را
</p>
<p>
در سبيل امر اللّه فدا نمود اگر از من سؤال مينمودی ابداً راضی
</p>
<p>
نمی‌شدم که يکتار موی پرطراوت و لطافت را مقراض کنی و من از
</p>
<p>
قبل تو اعانه بمشرق الأذکار مينمودم ولکن اين عمل تو دليل جليل بر
</p>
<p>
نهايت جانفشانی است فی الحقيقه حيات خويش را فدا نمودی
</p>
<p>
و نتائج عظيمه روحانی حاصل خواهی نمود مطمئنّ باش که
</p>
<p>
روز بروز ترقّی خواهی کرد و بر ثبات و استقامت خواهی افزود
</p>
<p>
الطاف حضرت بهاءاللّه احاطه کند و بشارات غيبيّه پی در پی
</p>
<p>
ميرسد هر چند موی را فدا نمودی روح خواهی يافت هر چند
</p>
<p>
اين عضو فانی را در سبيل الهی از دست دادی ولی موهبت
</p>
<p>
الهی خواهی جست و بجمال ملکوتی خواهی رسيد و بعزّت نامتناهی
</p>
<p>
خواهی رسيد و حيات ابديّه خواهی يافت *
</p>
<p>
_ ٦٣ای نفوس مبارکه نامه که بجناب رحمت اللّه مرقوم
</p>
<p>
ص ٩٥
</p>
<p>
شده بود ملاحظه گرديد مضمون مشحون بمژده‌های گونا گون
</p>
<p>
بود که محافلهای متعدّده بقوّت ايمان و ثبات بر پيمان تأسيس
</p>
<p>
شده و احبّا در جوش و خروشند .
</p>
<p>
عبدالبهاء را نهايت آمال اين است که آن خطّه مبارکه که از بدايت
</p>
<p>
امر بفيض نيسان رحمانی سبز و خرّم شده حال چنين گل و رياحينی
</p>
<p>
انبات نمايد اين سبب سرور کلّ است .
</p>
<p>
الحمد للّه در شرق و غرب امر اللّه چنان علوّ و سموّی يافته که
</p>
<p>
ابداً گمان نميرفت باين زودی رائحه مشک الهی در خاور و باختر
</p>
<p>
منتشر گردد اين نيست مگر از عنايات کلّيّه جمال مبارک که
</p>
<p>
تأييد و نصرت او پی در پی ميرسد .
</p>
<p>
و از جمله قضايای عجيبه که واقع گشته اين است که مشرق الأذکار
</p>
<p>
در قطب امريک بنيان ميگردد و بعضی نفوس از اطراف اعانه
</p>
<p>
بآن معبد رحمانی ميفرستند از جمله خانم محترمی در منچستر
</p>
<p>
قريب لندن باعانه برخاست ولی از مال دنيا چيزی نداشت چون
</p>
<p>
اعانهء مالی نتوانست موی لطيف ظريفی داشت که در نهايت
</p>
<p>
طراوت زينت روی او بود و شمائل تزيين ميداد موی بلند مشکبوی
</p>
<p>
خود را بدست خود مقراض نمود و بمزاد داد تا فروخته گردد
</p>
<p>
و قيمت آن اعانه مشرق الأذکار شود ملاحظه کن که در نزد
</p>
<p>
نساء عزيزتر از موی با طراوت و لطافت نه آن محترمه فی الحقيقه
</p>
<p>
ص ٩٦
</p>
<p>
بتمام جانفشانی قيام نمود هر چند اينعمل سزاوار نه و عبدالبهاء
</p>
<p>
ابداً بآن راضی نبود ولی چون دلالت بر نهايت جانفشانی
</p>
<p>
مينمود لهذا بسيار متأثّر شد و در نزد خانمهای غرب و امريک
</p>
<p>
گيسو بسيار عزيز است يعنی از جان عزيزتر است آنرا فدای مشرق الأذکار نمود .
</p>
<p>
حکايت کنند که در زمان حضرت رسول اراده مبارک تعلّق گرفت
</p>
<p>
که لشکری بسمتی توجّه نمايد دادن اعانه از برای اين جهاد
</p>
<p>
باحبّا تکليف شد يکی هزار شتر با بار گندم تقديم نمود يکی
</p>
<p>
نصف مال خويش را تقديم کرد يکی جميع اموالش را اعانه نمود
</p>
<p>
و علی هذا القياس ولی پيره زنی مقداری خرما داشت و جز آن
</p>
<p>
خرما چيزی نداشت آنرا آورد و اعانه تقديم نمود حضرت رسول
</p>
<p>
روحی له الفداء فرمود اين خرمای جزئی را بالای جميع اعانات
</p>
<p>
بنهيد تا بر جميع اعانات تفوّق يابد اين نظر بآن بود که
</p>
<p>
آن پيره زن جز آن خرمای قليل چيزی مالک نبود حال اين
</p>
<p>
خانم محترمه متاعی جز موی مشکبوی نداشت آنرا در سبيل
</p>
<p>
مشرق الأذکار فدا نمود ملاحظه کنيد که امر اللّه بچه درجه قوّت
</p>
<p>
يافته که خانمی فرنگی گيس خويشرا فدای مشرق الأذکار نمايد
</p>
<p>
انّ فی ذلک لعبرة لأولی الألباب .
</p>
<p>
باری من از احبّای نجف آباد نهايت سرور را دارم زيرا از بدايت
</p>
<p>
ص ٩٧
</p>
<p>
امر الی الآن هميشه جانفشان بودند و حضرت زين المقرّبين
</p>
<p>
در ايّام حيات بنفس پاک همواره در حقّ احبّای نجف آباد دعا
</p>
<p>
می‌نمود و طلب تأييد و توفيق ميکرد الحمد للّه دعای آن بزرگوار
</p>
<p>
مستجاب گشت و آثار ظاهر و آشکار *
</p>
<p>
_ ٦٤مشرق الأذکار از اعظم تأسيسات عالم انسانيست
</p>
<p>
و تفرّعاتش بسيار است مشرق الأذکار اگر چه محلّ عبادتست ولکن
</p>
<p>
مربوط باسپيتال و اجزا خانه و مسافرخانه و مکتب اطفال ايتام
</p>
<p>
و مدرسه تدريس علوم عاليه است هر مشرق الأذکار مربوط باين
</p>
<p>
پنج چيز است اميدوارم که در امريک حال مشرق الأذکار تأسيس
</p>
<p>
شود و بتدريج اسپيتال و مکتب و مدرسه و اجزاخانه و مسافرخانه
</p>
<p>
نيز در نهايت انتظام ترتيب يابد بياران الهی اين تفصيل را
</p>
<p>
بفهمانيد تا بدانند که مشرق الأذکار چه قدر مهمّ است مجرّد
</p>
<p>
عبارت از محلّ عبادت نيست بلکه از هر جهت مکمّل است .
</p>
<p>
ای کنيز عزيز الهی اگر بدانی که در ظلّ حضرت بهآءاللّه
</p>
<p>
چه مقامی از برای نفوس منقطعه و منجذبه و مبلّغه معيّن و مقرّر
</p>
<p>
شده است البتّه نهايت فرح و سرور حاصل نمائيد و از شدّت بشارت
</p>
<p>
و وجد پرواز مينمائيد که در چنين محلّی سير مينمائيد و بچنين
</p>
<p>
ملکوتی توجّه داريد امّا عبارتی که من بتو مرقوم نموده‌ام که خود را
</p>
<p>
ص ٩٨
</p>
<p>
وقف در خدمت امر اللّه نما مقصد اينست که فکرت را حصر در تبليغ
</p>
<p>
امر کن و شب و روز بتعاليم و وصايا و نصايح حضرت بهآءاللّه
</p>
<p>
پرداز و اين منافی ازدواج نه‌ميشود قرينی قبول نمائی و بخدمت
</p>
<p>
امر اللّه نيز پردازی هيچ يک مانع ديگری نيست باری وقت را
</p>
<p>
غنيمت دان فرصت از دست مده از خدا بخواه که در اينجهان
</p>
<p>
ظلمانی شمعی روشن شوی و سبب هدايت جمّی غفير گردی *
</p>
<p>
_ ٦٥ای کنيز مقرّب ملکوت اللّه نامه ئی که مرقوم
</p>
<p>
نموده بودی رسيد از مضمون همّت بلندی و مقصد ارجمندی
</p>
<p>
مفهوم گرديد که خيال سفری باقصی بلاد شرق داری که تحمّل
</p>
<p>
مشقّات عظيمه نمائی تا سبب هدايت نفوسی گردی و بشارت
</p>
<p>
بملکوت اللّه دهی اين مقصد دليل بر آنست که آن کنيز عزيز
</p>
<p>
الهی را همّت بسيار بسيار بلند است امّا بشارت بايد باين داد
</p>
<p>
که موعود جميع ملل عالم ظاهر و آشکار گشته چه که جميع ملل و
</p>
<p>
مذاهب هر يک منتظر موعودی هستند و حضرت بهآءاللّه موعود
</p>
<p>
کلّ لهذا امر بهاءاللّه سبب شود که خيمه وحدت عالم انسانی
</p>
<p>
در قطب امکان بلند گردد و رايت عموميّت بشری بر جميع جبال و
</p>
<p>
تلال موج زند چون زبان باين بشارت گشائی اين وسيله تبليغ
</p>
<p>
گردد امّا اين سفر بسيار بعيد است و تا جمعی نباشند بشارت
</p>
<p>
ص ٩٩
</p>
<p>
تأثير در آنجا چندان ننمايد اگر مصلحت بدانيد يک سفر
</p>
<p>
بايران نمائيد و در مراجعت بژاپون و چين مرور نما اين بنظر
</p>
<p>
بسيار بهتر و خوشتر آيد و الّا هر نوع که موافق دانيد مجری داريد همان مقبول *
</p>
<p>
_ ٦٦ای مهتدی بنور هدی حمد کن خدا را که تو را بنور
</p>
<p>
حقيقت دلالت نمود و بدخول در ملکوت ابهی دعوت کرد ديده
</p>
<p>
روشن شد و قلب گلشن گشت من در حقّ تو دعا نمايم که روز بروز
</p>
<p>
بر ايمان و ايقان بيفزائی و در انجمنها چون شمع بر افروزی و نور
</p>
<p>
هدايت مبذول داری چون انجمنی نورانی از احبّای الهی
</p>
<p>
تشکيل شود عبدالبهآء هر چند بجسم غائب ولکن بروح و جان
</p>
<p>
حاضر لهذا من هميشه مسافر بامريکا هستم و با ياران روحانی
</p>
<p>
ربّانی همدم و همرازم چون دو نفس ارتباط قلبی يابند بُعد مسافت
</p>
<p>
از مؤانست آنها را منع ننمايد با يکديگرند ولو هر يک در اقليم
</p>
<p>
ديگرند لهذا من با تو همدم و همرازم و هم‌آهنگ و هم‌آواز *
</p>
<p>
_ ٦٧ای خانم ملکوتی نامه شما از نيويورک رسيد از مضمون
</p>
<p>
خوشنودی حاصل شد زيرا دليل بر آن بود که بعزمی ثابت
</p>
<p>
و نيّتی صادق اراده سفر بپاريس نمودی تا در آن شهر خاموش
</p>
<p>
ص ١٠٠
</p>
<p>
نار محبّة اللّه بر افروزی و در آنظلمات عالم طبيعت چون شمع
</p>
<p>
روشن گردی بسيار اين سفر موافق و مناسب چون وارد پاريس
</p>
<p>
گردی بايد بکوشی ولو از نفوس معدودی باشد محفل ميثاق
</p>
<p>
تشکيل نمائی و بقوّه ميثاق نفوس را زنده نمائی پاريس بسيار
</p>
<p>
مخمود و افسرده است تا بحال شعله ئی نزده و حال آنکه
</p>
<p>
ملّت فرانسه سر پرشوری دارند ولکن عالم طبيعت با تمام معانيش
</p>
<p>
بر پاريس خيمه زده احساسات دينيّه مفقود شده ولی اين قوّه
</p>
<p>
ميثاق هر سردی را گرم نمايد و هر ظلمانی را نورانی کند و هر
</p>
<p>
اسير طبيعت را آزادی ملکوتی دهد حال تو بقوّتی ملکوتی
</p>
<p>
و تأييدی الهی و شوری وجدانی و شعله محبّتی رحمانی در
</p>
<p>
پاريس قيام نما و نعره بزن و چنان شور و محبّتی در بين اين چند
</p>
<p>
نفر معدود ظاهر نما که تحسين از ملکوت الهی پياپی رسد و تأييد
</p>
<p>
شديد حاصل گردد و مطمئن باش اگر چنين بنمائی و رايت ميثاق
</p>
<p>
بر افرازی پاريس شعله ئی خواهد زد بتأييدات حضرت بهآءاللّه
</p>
<p>
دلبسته باش زيرا تأييدات او قطره را دريا کند و پشّه را عنقا نمايد *
</p>
<p>
_ ٦٨ ای ثابتان بر عهد و پيمان نامه شما رسيد و نامهای
</p>
<p>
مبارک شما يک يک ملاحظه گرديد مضمون نامه الهامات غيبی بود
</p>
<p>
ص ١٠١
</p>
<p>
و فيوضات لاريبی زيرا دلالت بر وحدت احبّا و الفت و انجذاب
</p>
<p>
قلوب جميع بود امروز اعظم مواهب الهيّه اتّحاد و اتّفاق احبّاست
</p>
<p>
تا اين اتّحاد و اتّفاق سبب ترويج وحدت عالم انسانی گردد و
</p>
<p>
جهان از اين ظلمت شديد بغض و عدوان رهائی يابد و شمس
</p>
<p>
حقيقت بنهايت اشراق بتابد امروز جميع طوائف عالم بخود پرستی
</p>
<p>
مشغول نهايت سعی و کوشش مينمايند که منافع ناسوتی خويش را
</p>
<p>
ترويج نمايند خود را ميپرستند نه ذات الهی را و نه عالم
</p>
<p>
انسانيرا منفعت خويش ميطلبند نه منفعت عمومی را و اين بسبب
</p>
<p>
آنست که اسير عالم طبيعتند و از تعاليم الهی و فيض ملکوتی و انوار
</p>
<p>
شمس حقيقت بيخبر حال شما الحمد للّه باين موهبت اختصاص
</p>
<p>
يافته‌ايد و از مختارين گشته‌ايد و بر تعاليم آسمانی اطّلاع يافته‌ايد
</p>
<p>
و داخل ملکوت اللّه شده‌ايد و مظاهر الطاف بی‌پايان گشته‌ايد
</p>
<p>
بآب حيات و نار محبّة اللّه و روح القدس تعميد يافته‌ايد پس بجان
</p>
<p>
و دل بکوشيد که انجمن عالم را شمعهای روشن شويد و افق حقيقت را
</p>
<p>
ستاره‌های درخشنده گرديد و سبب انتشار انوار ملکوت شويد تا
</p>
<p>
عالم انسانی عالم الهی گردد و جهان ناسوت آئينه جهان لاهوت
</p>
<p>
شود محبّت الهيّه و رحمت ربّانيّه در قطب عالم خيمه بر افرازد
</p>
<p>
و نفوس بشر امواج بحر حقيقت گردند و عالم انسانی يکشجره مبارکه
</p>
<p>
شود آيات توحيد ترتيل گردد و آهنگ تقديس بملأ اعلی رسد
</p>
<p>
ص ١٠٢
</p>
<p>
من شب و روز تضرّع و ابتهال بملکوت الهی نمايم و شما را تأييد و توفيق
</p>
<p>
نامتناهی طلبم نظر بقابليّت و استعداد خود منمائيد نظر بفيض
</p>
<p>
کلّی و موهبت الهی و قوّت روح القدس نمائيد که قطره‌ها را دريا
</p>
<p>
نمايد و ستاره را آفتاب فرمايد الحمد للّه جنود ملأ اعلی نصرت
</p>
<p>
مينمايد و قوّت ملکوت معين و ظهير است اگر در هر دقيقه لسان
</p>
<p>
بشکرانه گشائيد از عهده شکر اين الطاف بر نائيد ملاحظه نمائيد که
</p>
<p>
نفوس عظيمه که صيت اقتدارشان آفاق را گرفته چون از اين فيض
</p>
<p>
آسمانی محروم عنقريب کلّ معدوم گردند نه نام و نشانی ماند و نه
</p>
<p>
اثر و ثمری چون بر شما پرتو شمس حقيقت تابيده و بحيات ابديّه
</p>
<p>
فائز شديد از افق وجود الی ابد الآباد تابنده و درخشنده
</p>
<p>
حضرت پطرس صيّاد ماهی بود و مريم مجدليّه زنی قَرویّ ولی چون
</p>
<p>
بالطاف حضرت مسيح مخصّص گشتند افق ايمانرا روشن نمودند
</p>
<p>
و از افق عزّت ابديّه الی الآن ميدرخشند در اين مقام نظر باستعداد
</p>
<p>
و قابليّت نه نظر باشعّه ساطعه شمس حقيقت است که اين آئينه‌ها
</p>
<p>
را روشن نموده مرا دعوت بامريکا می‌نمائيد من نيز نهايت اشتياق
</p>
<p>
را دارم که آن رويهای نورانيرا به‌بينم و با آن دوستان حقيقی
</p>
<p>
همدم و همراز گردم ولی قوّه مغناطيس که مرا جذب بآن اقليم نمايد
</p>
<p>
آن اتّحاد و اتّفاق احبّا و روش و سلوک بموجب تعاليم اللّه و ثبوت
</p>
<p>
عموم بر عهد و پيمانست .
</p>
<p>
ص ١٠٣
</p>
<p>
ای پروردگار اين جمع ياران تواند و بجمال تو منجذبند و بنار
</p>
<p>
محبّتت مشتعلند اين نفوس را ملائکه آسمانی نما و بنفحه روح القدس
</p>
<p>
زنده فرما لسانی ناطق بخش و قلبی ثابت عطا فرما قوّت آسمانی
</p>
<p>
ده و سنوحات رحمانی بخش و مروّج وحدت بشر فرما و سبب محبّت
</p>
<p>
و الفت عالم انسانی فرما تا ظلمات مهلکهء تعصّب جاهلی بانوار
</p>
<p>
شمس حقيقت محو و زائل گردد و اينجهان ظلمانی نورانی شود
</p>
<p>
و اين عالم جسمانی پرتو جهان روحانی گيرد و اين الوان مختلفه
</p>
<p>
مبدّل بيک رنگ گردد و آهنگ تسبيح بملکوت تقديس تو رسد
</p>
<p>
توئی مقتدر و توانا *
</p>
<p>
_ ٦٩در خصوص تنظيمات مرقوم نموده بوديد تعاليم
</p>
<p>
الهی و وصايا و نصايح حضرت بهآءاللّه نصّ صريح است
</p>
<p>
همان تنظيمات ملکوتيّه است و اين فرض است اتّباعش اگر مقدار
</p>
<p>
خردلی انحراف شود باطلست و امّا در خصوص سفر من بامريکا مرقوم نموده بودی
</p>
<p>
اگر بدانی که مشاغل چگونه مانند دريا موج ميزند ملاحظه
</p>
<p>
خواهی نمود که فرصت سفر که سهل است در حضر نيز قدری راحت
</p>
<p>
مستحيل انشآء اللّه اميدوارم اسبابی فراهم آيد که بعنايت
</p>
<p>
حضرت بهآءاللّه قلب و فکر راحت شود آن وقت عزم سفر نمايم و بتو خبر دهم *
</p>
<p>
ص ١٠٤
</p>
<p>
_ ٧٠ای شمع روشن نامه شما رسيد و از مضمون فرح
</p>
<p>
روحانی حاصل گرديد زيرا مضمون مشحون باحساسات روحانيّه
</p>
<p>
بود و دليل بر انجذابات قلبيّه و تعلّق بملکوت اللّه و تعشّق بتعاليم
</p>
<p>
الهيّه فی الحقيقه همّتی بلند داری و نيّتی پاک و مطهّر جز
</p>
<p>
رضای الهی مقصدی نداری و بغير از استفاضه از مواهب نامتناهی
</p>
<p>
آرزوئی نخواهی در فکر ترويج تعاليم الهی هستی و تشريح
</p>
<p>
غوامض مسائل ماورآء الطّبيعه از الطاف حضرت بهآءاللّه
</p>
<p>
اميدوارم که تو و حرم محترمه‌ات روز بروز بر استقامت و ثبات بيفزائيد
</p>
<p>
تا در آن اقليم جليل دو عَلَم مبين گرديد و دو سراج منير
</p>
<p>
سفر مفصّل بجنوب و شمال و شرق و غرب در ماه اکتوبر مع مرافقت
</p>
<p>
شمع محبّت اللّه مسيس مکسول بسيار موافق و اميدم چنانست که
</p>
<p>
شفای تامّ يابد اين کنيز عزيز الهی مثل شعله آتش ميماند
</p>
<p>
شب و روز فکری جز خدمت بخدا ندارد شما حال بولايات شمالی
</p>
<p>
سفر کنيد و در زمستان بولايات جنوبی خدمتتان نطقهای فصيح
</p>
<p>
در مجامع است که تعاليم الهی را انتشار دهيد و اگر ممکن بشود
</p>
<p>
يکوقتی بجزائر هونولولو نيز سفری بنمائيد جميع وقوعاتيکه واقع
</p>
<p>
شده است جميع در الواح بهآءاللّه پنجاه سال پيش نازل شده است
</p>
<p>
و مطبوع است و منتشر در آفاق و تعاليم حضرت بهآءاللّه نور اين عصر
</p>
<p>
ص ١٠٥
</p>
<p>
است و روح اين قرن يکی يکی را در هر جا بيان کنيد اوّل تحرّی حقيقت است
</p>
<p>
ثانی وحدت عالم انسانيست ثالث صلح عموميست رابع تطبيق
</p>
<p>
علم و وحی است خامس ترک تعصّبات جنسی دينی ترابی سياسی
</p>
<p>
زيرا اين تعصّبات هادم بنيان عالم انسانيست سادس حقّ است
</p>
<p>
و عدل است سابع تهذيب اخلاق است و تربيت ملکوتی ثامن مساوات
</p>
<p>
رجال و نسآء است تاسع تعميم معارف است عاشر مسئله اقتصاديست
</p>
<p>
و امثال ذلک بکوشيد تا نفوس مهتدی بنور هدی گردند و متشبّث
</p>
<p>
بذيل حضرت بهآءاللّه نامه جوف ملاحظه گرديد روح انسانی
</p>
<p>
چون لطيف گردد روابط روحانيّه حاصل شود و از روابط روحانيّه
</p>
<p>
احساسات وجدانيّه رخ بنمايد و همچنين قلب انسانی نظير آئينه
</p>
<p>
است چون لطيف شود قلوب با يکديگر تقابل و تعاکس نمايد و
</p>
<p>
احساسات روحانی بميان آيد نظير عالم رؤيا که انسان از محسوسات
</p>
<p>
فراغت يابد ادراکات روحيّه بميان آيد چه قدر احکام عجيبه
</p>
<p>
رخ دهد و چه قدر اکتشافات عظيمه حصول يابد و شايد مخابرات
</p>
<p>
مفصّله حصول يابد ... باری اميدوارم که احبّا در شيکاغو متّفق
</p>
<p>
شوند و آن شهر را روشن نمايند زيرا اين امر در بدايت در شيکاغو
</p>
<p>
ظهور کرد شيکاغو اين مزيّت را دارد لهذا بايد شيکاغو را مکرّم داشت
</p>
<p>
بلکه انشآء اللّه از جميع عوارض روحانی نجات يافته صحّت عمومی
</p>
<p>
حاصل نمايد و مرکز عهد و پيمان شود *
</p>
<p>
ص ١٠٦
</p>
<p>
_ ٧١ای کنيز عزيز الهی نامه‌ات رسيد و از مضمون
</p>
<p>
معلوم گرديد که احبّا در کمال قوّت و نشاط بترويج تعاليم آسمانی
</p>
<p>
مشغول و اين خبر بسيار سبب وجد و سرور است زيرا هر عصری را
</p>
<p>
روحی روح اين عصر نورانی تعاليم حضرت بهاءاللّه است زيرا
</p>
<p>
مؤسّس وحدت عالم انسانی و مروّج اخوّت عمومی و مبنی بر وحدت
</p>
<p>
علم و دين و تحرّی حقيقت و اينکه دين بايد سبب الفت و محبّت
</p>
<p>
و مهربانی در بين بشر گردد و مؤسّس مساوات بين نسآء و رجال
</p>
<p>
شود و حامی اقتصاد باشد يعنی سعادت حال جمهور افراد
</p>
<p>
و ترويج معارف عمومی کند تا هر نفسی بقدر امکان از علم بی‌نصيب
</p>
<p>
نماند و نسخ و فسخ تعصّب دينی تعصّب جنسی تعصّب سياسی
</p>
<p>
تعصّب وطنی و تعصّب اقتصادی و امثال ذلک فرمايد تعاليمی
</p>
<p>
که نشر در الواح است در اين عصر سبب روشنائی و حيات عالم
</p>
<p>
انسانست هر نفسی بترويج اين تعاليم قيام نمايد مؤيّد بملکوت اللّه
</p>
<p>
است حضرت رئيس جمهور آن اقليم جناب دکتر ويلسن فی الحقيقه
</p>
<p>
خدمت بملکوت اللّه مينمايد زيرا آرام ندارد و شب و روز ميکوشد
</p>
<p>
که حقوق جميع بشر محفوظ و مصون گردد حتّی مللهای صغيره
</p>
<p>
مثل ملل کبيره در صون حمايت عدل و حق راحت و مستريح گردند
</p>
<p>
اين مقصد بسيار عظيم است اميدوارم که خداوند يکتا چنين نفوس را
</p>
<p>
در هر موارد مؤيّد و موفّق گرداند *
</p>
<p>
ص ١٠٧
</p>
<p>
_ ٧٢ای دوست حقيقی در دبستان الهی درس و سبق
</p>
<p>
رحمانی خوان و از اديب عشق تعلّم حقائق و معانی نما اسرار
</p>
<p>
ملکوت جو و از فيوضات لاهوت دم زن هر چند تحصيل فنون
</p>
<p>
و علوم اعظم منقبت عالم انسانيست ولی بشرط آنکه اين نهر
</p>
<p>
متّصل ببحر اعظم شود و از فيض قدم استفاضه کند چون چنين
</p>
<p>
شود هر استاذ بحر بی‌پايان گردد و تلميذ ينبوع علم و عرفان شود
</p>
<p>
پس اگر علوم دليل بر جمال معلوم شود فنعم المأمول و الّا شايد
</p>
<p>
اين قطره سبب گردد و از فيض موفور محروم شود زيرا تکبّر و غرور
</p>
<p>
آرد و قصور و فتور بخشد علوم حاضره قنطره حقيقت است پس اگر
</p>
<p>
حقيقت ميسّر نگردد از مجاز چه ثمر و اثر تاللّه الحقّ ان لم يکن
</p>
<p>
العلوم سببا للوصول الی المعلوم فهی خسران مبين عليک
</p>
<p>
بتحصيل العلوم و التّوجّه الی الجمال المعلوم حتّی تکون آية
</p>
<p>
الهدی بين الوری و مرکز النّهی فی هذه الدّائرة الّتی تاهت
</p>
<p>
فيها عقول ذوی الحجی الّا من فاز بالأ سرار و دخل فی ملکوت الأنوار
</p>
<p>
و اطّلع بالسّرّ المصون و الرّمز المکنون *
</p>
<p>
_ ٧٣ای دختر ملکوت نامه‌ات رسيد و از مضمون معلوم گرديد
</p>
<p>
که فکرترا حصر در اقتباس انوار از ملکوت اسرار نموده بودی تا فکر
</p>
<p>
انسان متفرّق است ابداً نتيجه ئی نبخشد ولی اگر در يک نقطه
</p>
<p>
ص ١٠٨
</p>
<p>
فکر جمع شود نتائج عظيمه بخشد مانند آفتاب که در مرآت مسطّح
</p>
<p>
تأثير تامّ ندارد ولی چون در مرآت مقعّر يا در مرآت محدّب تجلّی
</p>
<p>
نمايد جميع حرارت در نقطه جمع شود و آن نقطه از آتش حرقتش
</p>
<p>
بيشتر است پس بايد فکر را در نقطه جمع کرد تا قوّه نافذه گردد .
</p>
<p>
خواسته بودی که در روز رضوان محفلی بيارائی و بزم و جشنی
</p>
<p>
فراهم آری و نفوسيکه در آن روز در آن محفل اجتماع نمايند
</p>
<p>
بنهايت سرور و حبور بتلاوت الواح پردازند و از من نامه خواستی
</p>
<p>
که در آن روز بخوانی آن نامه در ذيل است .
</p>
<p>
ای ياران و اماء رحمن امروز روزيست که شمس حقيقت از افق
</p>
<p>
وجود اشراق نموده فجرش ساطع و شعاعش لامع بقوّتيکه ابرهای
</p>
<p>
متراکمه متلاشی شد و در نهايت اشراق از افق عالم طالع و لائح
</p>
<p>
گشت اينست که در کائنات اهتزاز جديدی مشاهده مينمائيد
</p>
<p>
ملاحظه کنيد که دائرهء علوم و فنون در اين عصر چه قدر اتّساع يافته
</p>
<p>
و صنايع و بدايع عجيبه چگونه جلوه نموده و قوای فکريّه چگونه
</p>
<p>
ترقّی کرده و اختراعات عظيمه چگونه بظهور آمده اين عصر حکم صد
</p>
<p>
عصر دارد يعنی اگر آثار صد عصر را جمع نمائی و آثار اين عصر را
</p>
<p>
نيز جمع نمائی آثار اين عصر تفوّق بر آثار صد عصر دارد مثلاً
</p>
<p>
جميع کتبی که در اعصار ماضيه تأليف شده جمع نمائی و کتب و
</p>
<p>
رسائلی که در اين عصر تأليف شده آنرا نيز جمع نمائی کتب مؤلّفه
</p>
<p>
ص ١٠٩
</p>
<p>
در اين عصر اضعاف مضاعف کتبی است که در اعصار ماضيه تأليف
</p>
<p>
شده است ملاحظه نمائيد که اشراق نيّر آفاق چه تأثير در حقايق
</p>
<p>
موجودات نموده ولکن هزار افسوس که چشمها نابينا و گوشها
</p>
<p>
ناشنوا و عقول و قلوب غافل از اين موهبت کبری پس بجان و دل
</p>
<p>
بکوشيد تا خفتگان بيدار شوند و کوران بينا گردند و مردگان زنده شوند *
</p>
<p>
_ ٧٤ای مرغ خوش الحان جمال ابهی اين دور بديع
</p>
<p>
حجبات اوهام را خرق فرموده و تعصّبات اهالی شرق را ذمّ و قدح
</p>
<p>
نموده در ميان بعضی از ملل شرق نغمه و آهنگ مذموم بود ولی
</p>
<p>
در اين دور بديع نور مبين در الواح مقدّسه تصريح فرمود که آهنگ و
</p>
<p>
آواز رزق روحانی قلوب و ارواح است فنّ موسيقی از فنون ممدوحه
</p>
<p>
است و سبب رقّت قلوب مغمومه پس ای شهناز بآوازی جانفزا
</p>
<p>
آيات و کلمات الهی را در مجامع و محافل بآهنگی بديع بنواز تا
</p>
<p>
قلوب مستمعين از قيود غموم و هموم آزاد گردد و دل و جان بهيجان
</p>
<p>
آيد و تبتّل و تضرّع بملکوت ابهی کند *
</p>
<p>
_ ٧٥بجان و دل بکوشيد تا ميان سياه و سفيد الفت اندازيد
</p>
<p>
و وحدت بهائيرا اثبات کنيد که ابداً الوان حکمی ندارد بلکه
</p>
<p>
ص ١١٠
</p>
<p>
قلوب حکم دارد الحمد للّه قلوب احبّا متّحد و متّفق است ولو
</p>
<p>
يکی شرقی و يکی غربی يکی جنوبی يکی شمالی يکی آلمانی و
</p>
<p>
يکی فرانسوی يکی ژاپانی يکی امريکائی يکی ابيض يکی اسود
</p>
<p>
يکی احمر يکی اصفر يکی اسمر اختلاف الوان و اختلاف اوطان
</p>
<p>
و اختلاف اجناس در امر بهائی حکمی ندارد بلکه وحدت بهائی
</p>
<p>
بر کلّ غالب جميع اين اوهاماترا زائل مينمايد *
</p>
<p>
_ ٧٦ای صاحب قلب روشن تو مانند مردمک چشم
</p>
<p>
می‌مانی که معدن نور است زيرا در دلت نور محبّت اللّه تابيده
</p>
<p>
و توجّه بملکوت اللّه داری در ميان سياه و سفيد در امريکا نفرت
</p>
<p>
شديد است ولی اميدوارم که قوّت ملکوتی التيام و الفت بخشد
</p>
<p>
نظر برنگ ننمايند نظر بقلب نمايند اگر قلب نورانی آن مقرّب
</p>
<p>
درگاه کبريا است و الّا غافل از خدا خواه سفيد خواه سياه *
</p>
<p>
_ ٧٧ای کنيز محترمه الهی نامه تو از لوزآنجليز رسيد
</p>
<p>
شکر کن خدا را که موفّق بخدمت شدی و سبب انتشار وحدت عالم
</p>
<p>
انسانی گشتی تا ظلمات اختلاف بين بشر زائل گردد و خيمه
</p>
<p>
اتّحاد ملل در جميع اقاليم سايه افکند و الّا راحت و آسايش و صلح
</p>
<p>
و سلام عمومی مستحيل است و اين عصر نورانی مقتضی و مستدعی آن
</p>
<p>
ص ١١١
</p>
<p>
در هر قرنی باقتضای آن قرن امری مؤيّد در اين عصر نورانی
</p>
<p>
وحدت عالم انسانی مؤيّد هر نفسی خدمت باين وحدت نمايد
</p>
<p>
البتّه موفّق گردد اميدوارم که در محافل بلحن خوشی
</p>
<p>
ترانه نمائی و سبب سرور و فرح کلّ گردی *
</p>
<p>
_ ٧٨ايّها الطّاهر القلب زکیّ النّفس بديع الخلق
</p>
<p>
جميل الوجه قد وصل تصويرک الشّمسی و شبهک الجسمیّ فی
</p>
<p>
ابدع هيئة و احسن انعکاس لانّک اسمر الخلق ولکن ابيض
</p>
<p>
الخلق کانسان العين اسمر اللّون ولکن معدن النّور الکاشف
</p>
<p>
للکون انّی ما نسيتک و لا انساک اسئل اللّه ان يجعلک آية
</p>
<p>
الموهبة بين البريّة يتنوّر وجهک بانوار الألطاف من الرّبّ
</p>
<p>
الرّؤف و يختارک لحبّه فی هذا العصر الفائق علی جميع القرون و الأعصار *
</p>
<p>
_ ٧٩شخص محترما تأليف شما بشارت غنی را مطالعه
</p>
<p>
نمودم فی الحقيقه آراء سديدی در آن بجهت آسايش عالم انسانی
</p>
<p>
ملاحظه شد مختصر اينست در تعاليم بهآء اللّه مواساتست
</p>
<p>
و اين اعظم از مساواتست مساوات امريست مجبوری ولکن مواسات
</p>
<p>
امريست اختياری کمال انسان بعمل خير اختياريست نه بعمل
</p>
<p>
ص ١١٢
</p>
<p>
خير اجباری و مواسات خير اختياريست و آن اينست که اغنيا
</p>
<p>
بفقرا مواسات نمايند يعنی انفاق بر فقرا کنند ولی بميل و
</p>
<p>
اختيار خويش نه اينکه فقرا اغنيا را اجبار نمايند زيرا از اجبار
</p>
<p>
اختلال حاصل گردد و انتظام امور بشر مختل شود ولی مواسات
</p>
<p>
که آن انفاق اختياريست سبب راحت عالم انسانيست سبب
</p>
<p>
نورانيّت عالم انسانيست و سبب عزّت عالم انسانيست چنانکه آثار
</p>
<p>
خيريّهء آنجناب در سياحت شهرهای امريک مشاهده شد در بعض
</p>
<p>
دار الفنون‌ها و انجمنهای صلح و در ترويج معارف لهذا در حقّ
</p>
<p>
شما دعا نمايم که همواره مشمول بالطاف و برکت آسمانی باشيد و
</p>
<p>
سبب اعمال خيريّه در شرق و غرب گرديد تا در ملکوت الهی مانند
</p>
<p>
شمع روشن گرديد و عزّت و حيات ابديّه يابيد و از افق ابدی مانند ستاره بدرخشيد *
</p>
<p>
_ ٨٠ای متوجّه الی اللّه نامه‌ات رسيد از مضمون معلوم
</p>
<p>
گرديد که آرزوی خدمت فقرا داری چه آرزوئی بهتر از اين آرزو نفوس
</p>
<p>
ملکوتی نهايت آمالشان اينست که موفّق بخدمت فقرا شوند و دلداری
</p>
<p>
از فقرا بکنند و نوازش ضعفا بنمايند و از وجودشان ثمری حاصل گردد
</p>
<p>
خوشابحال تو که چنين آرزوئی داری بدو اولاد خود از قبل من
</p>
<p>
نهايت نوازش و دلداری مجری دار مکاتيب آنان رسيد ولی چون
</p>
<p>
ص ١١٣
</p>
<p>
فرصت ندارم مکاتيب عليحدّه نوشتن ممکن نه تو بالنّيابه از من
</p>
<p>
نهايت مهربانيرا مجری دار *
</p>
<p>
_ ٨١نفوسيکه در ايّام جنگ بخدمت فقرا پرداختند و در
</p>
<p>
صليب احمر بودند خدماتشان در ملکوت الهی بسيار مقبول و
</p>
<p>
سبب حيات ابدی آنانست بآنان بشارت دهيد *
</p>
<p>
_ ٨٢ای ثابت بر پيمان نامه‌ات رسيد در حقّ آنشخص
</p>
<p>
محبوس همّتی نمودی بلکه انشآء اللّه مثمر ثمری گردد ولکن
</p>
<p>
باو بگو کلّ اهل عالم در زندان طبيعت مسجونند سجنيکه
</p>
<p>
الی الأبد بر قرار است حال اگر تو در زندان موقّت گرفتاری محزون
</p>
<p>
مباش اميدوارم که از زندان طبيعت رهائی يابی و بايوان حيوة
</p>
<p>
ابديّه رسی شب و روز دعا نما و طلب عفو و مغفرت نما قدرت
</p>
<p>
الهيّه هر مشکلی را حلّ نمايد *
</p>
<p>
_ ٨٣بقرينه محترمه‌ات از قبل عبدالبهآء تحيّت ابدع
</p>
<p>
ابهی ابلاغ دار و بگو که نوازش مسجونين و تربيتشان و تعليمشان
</p>
<p>
بسيار امر مهمّی است لهذا چون در اينخصوص همّت نمودی و
</p>
<p>
بعضی از مسجونين را بيدار کردی و سبب توجّهشان بملکوت اللّه
</p>
<p>
ص ١١٤
</p>
<p>
شدی اين امر مبرور بسيار مقبول البتّه در اينخصوص مداومت نما
</p>
<p>
بدو شخص محبوس در سان کانتان از قبل من مهربانی ابلاغ دار
</p>
<p>
که حبسخانه از برای نفوس عاقله مدرسه تهذيب و تعليم است
</p>
<p>
بايد بجان و دل بکوشيد تا در تهذيب اخلاق و تحصيل علوم
</p>
<p>
نفوس شهيری شويد *
</p>
<p>
_ ٨٤ای کنيز عزيز الهی نامه‌ات رسيد و مضمون معلوم
</p>
<p>
گرديد در ميان خلق ازدواج عبارت از ارتباط جسمانيست و اين
</p>
<p>
اتّحاد و اتّفاق موقّتست زيرا فرقت جسمانی عاقبت مقرّر و محتوم
</p>
<p>
است ولکن ازدواج اهل بها بايد ارتباط جسمانی و روحانی
</p>
<p>
هر دو باشد زيرا هر دو سرمست يک جامند و منجذب بيک طلعت
</p>
<p>
بيمثال زنده بيک روحند و روشن از يک انوار اين روابط
</p>
<p>
روحانيّه است و اتّحاد ابديست و همچنين در عالم جسمانی نيز
</p>
<p>
ارتباط محکم متين دارند ارتباط و اتّحاد و اتّفاق چون از
</p>
<p>
حيثيّت روح و جسم هر دو باشد آن وحدت حقيقی است لهذا
</p>
<p>
ابديست امّا اگر اتّحاد مجرّد از حيثيّت جسم باشد البتّه موقّتست
</p>
<p>
و عاقبت مفارقت محقّق پس بايد اهل بها چون رابطه ازدواج در
</p>
<p>
ميان آيد اتّحاد حقيقی و ارتباط معنوی و اجتماع روحانی و جسمانی
</p>
<p>
باشد تا در جميع مراتب وجود و در جميع عوالم الهی اين وحدت
</p>
<p>
ص ١١٥
</p>
<p>
ابدی گردد زيرا اين وحدت حقيقی جلوه ئی از نور محبّت اللّه
</p>
<p>
است و همچنين اگر نفوسی مؤمن حقيقی شوند ارتباط روحانی
</p>
<p>
يابند و مظهر محبّت رحمانی گردند کلّ سرمست جام محبّت اللّه
</p>
<p>
شوند البتّه آن اتّحاد و ارتباط نيز ابديست يعنی نفوسيکه
</p>
<p>
از خود بگذرند و از نقايص عالم بشری تجرّد يابند و از قيود ناسوتی
</p>
<p>
منصرف گردند البتّه پرتو انوار وحدت الهی بتابد و جميع
</p>
<p>
در عالم ابدی وحدت حقيقی يابند *
</p>
<p>
_ ٨٥امّا مسئله تزوّج بموجب شريعت اللّه اوّل بايد که
</p>
<p>
شما يکی را به پسنديد بعد برضايت پدر و مادر مرهون قبل از
</p>
<p>
انتخاب شما آنان حقّ مداخله ندارند *
</p>
<p>
_ ٨٦عقد بهائی ارتباط بين طرفين است و تعلّق خاطر
</p>
<p>
بين جهتين ولی بايد نهايت دقّت بنمايند و بر اخلاق همديگر
</p>
<p>
واقف شوند و عهد وثيق ارتباط ابدی حاصل شود و مقصد الفت
</p>
<p>
و رفاقت و وحدت و حيات سرمدی باشد ... عقد حقيقی بهائيان
</p>
<p>
اينست که بايد بين طرفين روحاً جسماً التيام تامّ حاصل گردد
</p>
<p>
تا در جميع عوالم الهی اتّحاد ابدی داشته باشند و حيات روحانی
</p>
<p>
يکديگر را ترقّی دهند اينست عقد بهائی
</p>
<p>
ص ١١٦
</p>
<p>
_ ٨٧ای يادگار آن فدائی جمال مبارک خبر پرمسرّت
</p>
<p>
اقتران شما بورقه نورانيّه در اين روزها رسيد و انجمن الهی را
</p>
<p>
نهايت سرور و فرح حاصل شد بدرگاه حضرت احديّت عجز و لابه
</p>
<p>
گشت که اين اقتران سبب سرور قلوب دوستان گردد و الفت ابدی
</p>
<p>
باشد و نتائج و ثمرات سرمديّه حصول پذيرد هر ضرری از افتراق
</p>
<p>
حاصل گردد امّا از اقتران کائنات همواره نتائج ممدوحه
</p>
<p>
حاصل شود اقتران در ذرّات موجودات سبب ظهور فضل و موهبت
</p>
<p>
رحمانست و هر چند رتبه بالاتر رود اهميّت اقتران عظيمتر گردد
</p>
<p>
سبحان الّذی خلق الأزواج کلّها ممّا تنبت الأرض و من انفسهم
</p>
<p>
و ممّا لا يعقلون علی الخصوص اقتران انسان بانسان بالأخصّ
</p>
<p>
اگر بمحبّت حضرت يزدان شود وحدت اصليّه جلوه نمايد و محبّت
</p>
<p>
رحمانيّه تأسّس جويد يقين است اين اقتران سبب ظهور الطاف
</p>
<p>
حضرت رحمان شود لهذا تهنيت گوئيم و تبريک نمائيم و از عون و
</p>
<p>
عنايت جمال مبارک رجا کنيم که اين جشن سبب سرور کلّ باشد و اين
</p>
<p>
بزم بوحدت آسمانی تزيين يابد الهی الهی هذان القمران قد
</p>
<p>
اقترنا فی حبّک و اتّحدا فی عبوديّة عتبة تقديسک و اتّفقا علی خدمة
</p>
<p>
امرک فاجعل هذا الأقتران تجلّياً من فيوضاتک يا ربّی الرّحمن و اشراقاً
</p>
<p>
من انوار موهبتک يا کريم يا منّان حتّی يتفرّع هذه الدّوحة بفروعٍ خضلةٍ
</p>
<p>
نضلةٍ ريّانةٍ بفيض سحاب موهبتک انّک انت الکريم انّک انت العظيم
</p>
<p>
ص ١١٧
</p>
<p>
انّک انت الرّحمن الرّحيم *
</p>
<p>
_ ٨٨ای دو اولاد عزيز من اقتران شما چون بسمع من رسيد
</p>
<p>
بی‌نهايت ممنون و مسرور شدم که الحمد للّه آن دو طير با وفا در يک
</p>
<p>
آشيانه لانه نمودند و از خدا خواهم که يک عائله محترمه ئی
</p>
<p>
تشکيل نمايند زيرا اهميّت ازدواج بجهت تشکيل يک عائلهء
</p>
<p>
پربرکت است تا در کمال مسرّت مانند شمعها عالم انسان را روشن
</p>
<p>
نمايند زيرا روشنائی اين عالم بوجود انسانست اگر در اين جهان
</p>
<p>
انسان نبود مانند شجر بی‌ثمر بود حال اميدوارم که آن دو نفس
</p>
<p>
مانند يک شجر گردند و از رشحات ابر عنايت طراوت و لطافت
</p>
<p>
حاصل نمايند و پرشکوفه و ثمر گردند تا الی الأبد اين سلاله
</p>
<p>
باقی و بر قرار ماند و عليکما البهآء الأبهی *
</p>
<p>
_ ٨٩ای ثابت بر پيمان نامه ئی که بتاريخ ٢می ١٩١٩
</p>
<p>
مرقوم نموده بودی رسيد حمد کن خدا را که در مواقع امتحان
</p>
<p>
ثابت و راسخی و متوسّل بملکوت ابهی از هيچ بلائی متزلزل
</p>
<p>
نگردی و از هيچ مشقّتی قصور و فتور نياری تا انسان بامتحان
</p>
<p>
نيفتد زر خالص از زر مغشوش ممتاز نگردد عذاب آتش امتحان است
</p>
<p>
که زر خالص در آن رخ بر افروزد و مغشوش سوخته و سياه گردد
</p>
<p>
ص ١١٨
</p>
<p>
حال تو الحمد للّه در امتحان ثابت و راسخی ابداً متزلزل نميشوی
</p>
<p>
اگر حَرَمت از تو بيزار گشته الحمد للّه جمال ابهی از تو راضی است
</p>
<p>
و در نهايت عنايت و التفات با وجود اين تا توانی با حرمت مدارا
</p>
<p>
کن شايد منقلب گردد و قلبش منوّر شود انفاقيکه بجهت تبليغ
</p>
<p>
نمودی بسيار مقبول اين انفاق در ملکوت الهی الی الأبد مذکور
</p>
<p>
زيرا سبب نشر نفحات است و اعلآء کلمة اللّه *
</p>
<p>
_ ٩٠ الهی الهی انّ امتک هذه تتضرّع اليک و تتوکّل
</p>
<p>
عليک و تتوجّه اليک طالبة شمول الطافک الرّحمانيّة و ظهور
</p>
<p>
اسرارک الرّوحانيّة و سطوع انوارک السّبحانيّة ربّ ربّ نوّر
</p>
<p>
بصيرة قرينی و اشرح صدره بنور معرفتک و اجذب فؤاده الی
</p>
<p>
جمالک المبين و بشّر روحه بظهور نورک المنير ربّ اکشف عن
</p>
<p>
بصره الغطآء و اجزل عليه العطآء و اسکره من صهباء محبّتک
</p>
<p>
بين الوری و اجعله من ملائکتک يمشی علی الأرض و روحه متطائر
</p>
<p>
فی السّمآء و اجعله سراجاً يتلئلأ بنور عرفانک بين الملأ انّک
</p>
<p>
انت الکريم العزيز الوهّاب *
</p>
<p>
_ ٩١ايّتها المبتهلة الی ملکوت اللّه طوبی لک بما انجذب
</p>
<p>
قلبک الی جمال اللّه و تنوّر بنور العرفان و اشرق فيه شعاع الملکوت
</p>
<p>
ص ١١٩
</p>
<p>
اعلمی انّ اللّه معک فی کلّ الأحوال و يحفظک من شئون الدّنيا
</p>
<p>
و يجعلک خادمة فی کرمه العظيم ... امّا قرينک الکريم يقتضی
</p>
<p>
ان تعامليه احسن معاملة و تواظبی علی رضآئه و المداراة معه
</p>
<p>
فی کلّ الأحوال حتّی يری بانّک بتوجّهک الی ملکوت اللّه زادت
</p>
<p>
رأفتک معه و محبّتک للّه و مراعاتک لرضآئه فی کلّ حال و انّی اتضرّع
</p>
<p>
الی اللّه ان يجعلک مستقيمة علی حبّ اللّه و ناشرة لنفحات القدس فی تلک البقاع *
</p>
<p>
_ ٩٢ای دو مؤمن باللّه خداوند بی‌مانند زن و مرد را
</p>
<p>
آفريده که با يکديگر در نهايت الفت آميزش نمايند و زندگانی کنند
</p>
<p>
و حکم يک جان داشته باشند زن و مرد دو رفيق و انيس هستند که
</p>
<p>
بايد در غم يکديگر باشند چون چنين باشند در نهايت خوشی و
</p>
<p>
شادمانی و آسايش دل و جان در اين جهان زندگانی کنند و در
</p>
<p>
ملکوت آسمانی مظهر الطاف الهی گردند و الّا در غايت تلخی
</p>
<p>
عمر بسر برند و هر دم آرزوی مردن نمايند و در جهان آسمانی نيز
</p>
<p>
شرمسار باشند پس بکوشيد که با يکديگر مانند دو کبوتر در آشيان
</p>
<p>
آميزش دل و جان نمائيد اينست خوشبختی در دو جهان
</p>
<p>
_ ٩٣ای کنيز خدا هر زنی که کنيز خدا گردد آن فخر
</p>
<p>
ص ١٢٠
</p>
<p>
امپراطورهای عالم است زيرا منسوب بخداست و سلطنتش ابديست
</p>
<p>
امّا امپراطريسهای عالم آنان را يک مشت خاک نام و نشان
</p>
<p>
نگذارد يعنی بمجرّد اينکه زير يک مشت خاک روند محو و نابود
</p>
<p>
گردند ولکن کنيزان ملکوتی سلطنت ابدی دارند قرون و اعصار
</p>
<p>
در آنان تأثيری ندارد مثلا ملاحظه کن از زمان مسيح تا بحال
</p>
<p>
چه قدر امپراطريسها آمده که هر يک سرور يک اقليم بودند ولی
</p>
<p>
حال نه نامی و نه نشانی ولکن مريم مجدليه يک کنيز قروی خدا
</p>
<p>
بود هنوز ستاره‌اش از افق عزّت ابديّه ميدرخشد پس تا توانی
</p>
<p>
بکوش که کنيز خدا باشی ستايش از کنونشن نموده بودی اين
</p>
<p>
کنونشن بعد اهميّت پيدا خواهد نمود زيرا خدمت بملکوت الهی
</p>
<p>
و وحدت بعالم انسانی مينمايد مروّج صلح عمومی است و مؤسّس
</p>
<p>
وحدت عالم انسانی نفوس را از تعصّبات دينی و جنسی و ترابی
</p>
<p>
نجات ميدهد و در سايه خيمه يک رنگ الهی منزل و مأوی ميبخشد
</p>
<p>
پس شکر کن خدا را که در اين کنونشن حضور يافتی و استماع تعاليم الهی نمودی *
</p>
<p>
_ ٩٤ای کنيز جمال ابهی نامه شما رسيد و از قرائت آن
</p>
<p>
سطور سرور موفور حاصل گشت الحمد للّه اماء رحمن انجمنی
</p>
<p>
آراستند که درس تبليغ بخوانند و بنشر نفحات اللّه پردازند و در فکر
</p>
<p>
ص ١٢١
</p>
<p>
تربيت اطفال باشند امّا اين محفل بايد روحانی محض باشد
</p>
<p>
يعنی مذاکرات بايد بيان حجج بالغه و براهين واضحه و ادلّه
</p>
<p>
قاطعه بر طلوع شمس حقيقت باشد و همچنين آنچه سبب تربيت
</p>
<p>
بنات و تعليم علوم و آداب و حسن سلوک و حسن اخلاق و عفّت و
</p>
<p>
عصمت و ثبات و استقامت و قوّت عزم و ثبوت نيّت و اداره منزل
</p>
<p>
و تربيت اطفال و آنچه از لوازم و ضروريّات بناتست تا اين بنات
</p>
<p>
در حضن کمالات و حجر حسن اخلاق تربيت شده وقتی که امّهات
</p>
<p>
گردند اطفال خويش را با حسن آداب و اخلاق از صغر سن تربيت
</p>
<p>
نمايند حتّی آنچه سبب صحّت بدن و قوّت و بنيه و صيانت اطفال
</p>
<p>
از عروض امراض است تحصيل نمايند و چون کار چنين حسن انتظام
</p>
<p>
يابد هر يک از اطفال نهال بيهمال جنّت ابهی شود *
</p>
<p>
_ ٩٥ای اماء رحمن محفل رحمانی که در آن مدينه
</p>
<p>
نورانی تأسيس نموديد بسيار بجا و مجری بود فی الحقيقه همّتی
</p>
<p>
نموديد و گوی سبقتی ربوديد و بعتبه کبريا بعبوديّتی قيام نموديد
</p>
<p>
و بموهبتی رسيديد حال بايد بکمال همّت و روحانيّت در آن محفل
</p>
<p>
نورانی جمع شويد و ترتيل آيات کتاب مبين نمائيد و بذکر حقّ
</p>
<p>
مشغول گرديد و بيان حجج و براهين نمائيد و در هدايت نسآء
</p>
<p>
آنديار بکوشيد و بتربيت بنات و اطفال پردازيد تا امّهات از صغر
</p>
<p>
ص ١٢٢
</p>
<p>
سن اولاد را بتربيت تامّ تربيت نمايند و حسن اخلاق بيآموزند
</p>
<p>
و بفضائل عالم انسانی دلالت نمايند و از صدور حرکات مذمومه منع
</p>
<p>
کنند در آغوش تربيت بهائی پرورش دهند و تا آنکه طفلان نورسيده
</p>
<p>
از ثدی معرفت اللّه و محبّت اللّه شير بنوشند و نشو و نما نمايند
</p>
<p>
و حسن سلوک و علوّ فطرت و همّت و عزم و حزم در امور و استقامت در هر
</p>
<p>
کار و علويّت افکار و حبّ ترقّی و بلندی همّت و عفّت و عصمت آموزند
</p>
<p>
تا هر کاری را شروع نمايند از عهده برآيند زيرا در خصوص تربيت
</p>
<p>
اطفال امّهات بايد نهايت اهميّت بدهند و همّت بگمارند زيرا
</p>
<p>
شاخه تا تر و تازه است هر نوع تربيت نمائی تربيت شود پس امّهات
</p>
<p>
بايد طفلان خوردسال را مانند نهالها که باغبان می‌پرورد پرورش
</p>
<p>
دهند شب و روز بکوشند که در اطفال ايمان و ايقان و خشيت رحمان
</p>
<p>
و محبّت دلبر آفاق و فضائل اخلاق و حسن صفات تأسّس يابد
</p>
<p>
مادر اگر از طفل حرکت ممدوحی بيند ستايش کند و تحسين نمايد
</p>
<p>
و تطييب خاطر طفل کند و اگر ادنی حرکت بيفائده صدور يابد
</p>
<p>
طفل را نصيحت کند و عتاب نمايد و بوسائط معقوله حتّی زجر لسانی
</p>
<p>
جزئی اگر لازم باشد مجری دارد ولی ضرب و شتم ابداً جائز نيست
</p>
<p>
زيرا بکلّی اخلاق اطفال از ضرب و شتم مذموم گردد *
</p>
<p>
_ ٩٦ای اماء رحمن شکر کنيد جمال قدم را که در اين قرن
</p>
<p>
ص ١٢٣
</p>
<p>
اعظم و عصر منوّر محشور شديد شکرانه اين الطاف اينکه در عهد
</p>
<p>
و ميثاق قوّت استقامت بنمائيد و بموجب تعاليم الهی و شريعت
</p>
<p>
مقدّسه حرکت نموده اطفال را از سنّ طفوليّت از ثدی تربيت کلّيّه
</p>
<p>
شير دهيد و پرورش نمائيد تا آداب و سلوک بموجب تعاليم الهی
</p>
<p>
از سنّ شير خواری در طبيعت اطفال رسوخ تامّ پيدا نمايد
</p>
<p>
زيرا اوّل مربّی و اوّل معلّم امّهاتند که فی الحقيقه مؤسّس سعادت
</p>
<p>
و بزرگواری و ادب و علم و دانش و فطانت و درايت و ديانت اطفالند *
</p>
<p>
_ ٩٧اساس متين دين اللّه را ارکان مبين مقرّر و مسلّم است
</p>
<p>
رکن اعظم علم و دانائيست و عقل و هوشياری و اطّلاع بر حقائق کونيّه
</p>
<p>
و اسرار الهی لهذا ترويج علم و عرفان فرض و واجب بر هر يک از
</p>
<p>
يارانست پس بايد آن انجمن رحمانی و آن محفل روحانی بتمام
</p>
<p>
قوّت در تربيت اطفال کوشند تا بآداب الهی و روش و سلوک بهائی
</p>
<p>
از خورد سالی تربيت شوند و مانند نهال بمآء سلسال وصايا و
</p>
<p>
نصايح جمال مبارک نشو و نما کنند *
</p>
<p>
_ ٩٨اگر مربّی نباشد جميع نفوس وحوش مانند و اگر معلّم
</p>
<p>
نباشد اطفال کلّ مانند حشرات گردند اين است که در کتاب الهی
</p>
<p>
در اين دور بديع تعليم و تربيت امر اجباريست نه اختياری يعنی
</p>
<p>
ص ١٢٤
</p>
<p>
بر پدر و مادر فرض عين است که دختر و پسر را بنهايت همّت تعليم و
</p>
<p>
تربيت نمايند و از پستان عرفان شير دهند و در آغوش علوم و معارف پرورش بخشند
</p>
<p>
و اگر در اين خصوص قصور کنند در نزد ربّ غيور مأخوذ و مذموم و مدحورند *
</p>
<p>
_ ٩٩در خصوص اطفال مرقوم نموده بودی بايد از بدايت
</p>
<p>
اطفال را بتربيت الهی پرورش داد و همواره بذکر حق متذکّر نمود تا
</p>
<p>
محبّت اللّه در طينت آنان ثبوت و قرار يابد و با شير امتزاج نمايد *
</p>
<p>
_ ١٠٠اين اطفال را تربيت بهائی خواهم تا در ملک و ملکوت
</p>
<p>
ترقّی نمايند و سبب سرور دل و جان تو گردند در آينده اخلاق
</p>
<p>
عمومی بسيار فاسد گردد بايد اطفال را تربيت بهائی نمود تا سعادت
</p>
<p>
دو جهان يابند و الّا در زحمت و مشقّات افتند زيرا سعادت عالم
</p>
<p>
انسانی باخلاق رحمانيست *
</p>
<p>
_ ١٠١ ای نفوس مطمئنّه از نصوص الهيّه چه در کتاب اقدس
</p>
<p>
و چه در سائر الواح اينست که بايد پدر و مادر اطفال خويشرا
</p>
<p>
تعليم آداب و علوم نمايند يعنی علوم بقدر لزوم تا طفلی
</p>
<p>
بی‌سواد نماند خواه از اناث و خواه از ذکور و اگر چنانچه
</p>
<p>
پدر قصور نمايد بايد اجبار گردند و اگر چنانچه عاجز
</p>
<p>
ص ١٢٥
</p>
<p>
بايد بيت العدل تکفّل تعليم آن اطفال را بنمايد در هر صورت
</p>
<p>
نبايد طفل بی‌تعليم ماند اين از جمله فرائض قطعيّه است که
</p>
<p>
اهمال در آن سبب قهر و غضب الهی ميشود *
</p>
<p>
_ ١٠٢ای ياران حقيقی جمع بشر نوع انسان بمثابه
</p>
<p>
اطفال دبستانند و مطالع نور و مظاهر وحی ربّ غفور اديب عجيب جليل
</p>
<p>
و مربّی بی‌نظير و مثيل در دبستان حقائق اين فرزندانرا بتعاليم
</p>
<p>
الهی تربيت نمايند و در آغوش عنايت پرورش دهند تا در جميع مراتب
</p>
<p>
ترقّی نموده مظاهر مواهب گردند مرکز سنوحات رحمانيّه شوند
</p>
<p>
و مجمع کمالات انسانيّه در کلّ شئون صوری و معنوی پنهان و عيان
</p>
<p>
جسمانی و روحانی ترقّی نمايند و عالم فانی را آئينه جهانمای جهان
</p>
<p>
جاودانی کنند پس ای دوستان حقّ شمس حقيقت چون در اين
</p>
<p>
دور عظيم در اشرف نقطه اعتدال ربيعی طلوع نمود و بر آفاق اشراق
</p>
<p>
کرد چنان حشر و نشری نمايد و شور و ولوله در اطباق وجود
</p>
<p>
اندازد و چنان نشو و نمائی ببخشد و چنان تابشی بتابد و ابر عنايتش
</p>
<p>
چنان ببارد و باران رحمتش چنان ريزش بنمايد و دشت و صحرا
</p>
<p>
چنان گل و رياحينی بروياند که غبرا جنّت ابهی گردد و روی
</p>
<p>
زمين بهشت برين شود و بسيط خاک چون محيط افلاک شود
</p>
<p>
عالم وجود عرصه محمود شود نقطه تراب مطلع الطاف ربّ الأرباب
</p>
<p>
ص ١٢٦
</p>
<p>
گردد پس ای احبّای الهی جهد بليغ نمائيد تا شما مظهر اين
</p>
<p>
ترقّيات و تأييدات گرديد و مرکز سنوحات رحمانيّت شويد و مشرق
</p>
<p>
انوار احديّت گرديد و مروّج مواهب مدنيّت شويد و در آن کشور
</p>
<p>
رهبر کمالات انسانيّت گرديد و ترويج علوم و معارف نمائيد و در ترقّی
</p>
<p>
بدايع و صنايع کوشيد تعديل اخلاق نمائيد و بخلق و خوی سبقت بر
</p>
<p>
اهل آفاق جوئيد اطفال را از سن شير خواری از ثدی تربيت پرورش
</p>
<p>
دهيد و در مهد فضائل بپروريد و در آغوش موهبت نشو و نما
</p>
<p>
بخشيد از هر علم مفيدی بهره‌مند نمائيد و از هر صنايع بديع
</p>
<p>
نصيب بخشيد پرهمّت نمائيد و متحمّل مشقّت کنيد اقدام در امور
</p>
<p>
مهمّه بيآموزيد و تشويق بر تحصيل امور مفيده بنمائيد *
</p>
<p>
_ ١٠٣تعليم اطفال و پرورش کودکان اعظم مناقب عالم
</p>
<p>
انسان و جاذب الطاف و عنايت حضرت رحمان زيرا اسّ اساس
</p>
<p>
فضائل عالم انسانيست و سبب تدرّج باوج عزّت جاودانی چون
</p>
<p>
طفل در کودکی تربيت شود مانند نهال در جويبار علم و دانش
</p>
<p>
بعنايت باغبان گلشن احديّت از زلال معانی بنوشد و البتّه پرتو
</p>
<p>
شمس حقيقت گيرد و بشعاع و حرارتش در گلشن وجود طراوت و لطافت
</p>
<p>
بی‌نهايت يابد پس اديب بايد طبيب باشد يعنی اطفال
</p>
<p>
را تعليم دهد و اخلاق را تعديل نمايد علم و دانش
</p>
<p>
ص ١٢٧
</p>
<p>
آموزد و بخلق و خوی ربّانی پرورش دهد طبيب اخلاق باشد تا
</p>
<p>
ابناء آفاق را از علل و امراض روحانی معالجه نمايد اگر در اين مورد
</p>
<p>
عظيم همّت جليله مبذول شود عالم انسانی زينت ديگر يابد و
</p>
<p>
نورانيّت ديگر حاصل نمايد جهان ظلمانی نورانی شود و عالم
</p>
<p>
امکانی بهشت جاودانی گردد حتّی ديوان فرشتگان شوند و گرگان
</p>
<p>
شبان اغنام گردند و کلاب غزالان برّ وحدت شوند و درندگان
</p>
<p>
چرندگان شوند و مرغان تيز چنگ خوش نغمه و آهنگ گردند زيرا
</p>
<p>
حقيقت انسانيّه خطّ فاصل بين الظّلّ و النّور و مجمع البحرين و
</p>
<p>
نهايت قوس نزول است لهذا استعداد جميع مراتب دارد بتربيت
</p>
<p>
اکتساب فضائل کند و از عدم تربيت در اسفل درجات نقائص ماند
</p>
<p>
هر طفلی ممکنست که سبب نورانيّت عالم گردد و يا سبب ظلمانيّت
</p>
<p>
آفاق شود لهذا بايد مسئله تربيت را بسيار مهمّ شمرد و اطفال را
</p>
<p>
از کودکی از پستان محبّت اللّه شير داد و در آغوش معرفت اللّه تربيت
</p>
<p>
نمود تا نورانی گردند رحمانی شوند علم و دانش آموزند و خلق و
</p>
<p>
خوی فرشتگان يابند حال چون شما باين خدمت مقدّسه معيّن
</p>
<p>
شده‌ايد البتّه بايد نهايت همّت مجری داريد تا آن مدرسه
</p>
<p>
بجميع شئون و مراتب شهير آفاق گردد و سبب عزّت کلمة اللّه شود
</p>
<p>
_ ١٠٤ای احبّای الهی و اماء رحمن جمهور عقلاء بر آنند
</p>
<p>
ص ١٢٨
</p>
<p>
که تفاوت عقول و آراء از تفاوت تربيت و تعليم آدابست يعنی عقول
</p>
<p>
در اصل متساويست ولی تربيت و تعليم آداب سبب گردد که عقول
</p>
<p>
متفاوت شود و ادراکات متباين اين تفاوت در فطرت نيست بلکه
</p>
<p>
در تربيت و تعليم است و امتياز ذاتی از برای نفسی نيست .....
</p>
<p>
انبيا نيز تصديق اين رأی را ميفرمايند که تربيت نهايت تأثير در بشر
</p>
<p>
دارد ولی ميفرمايند عقول و ادراکات در اصل و در فطرت نيز
</p>
<p>
متفاوتست و اين امربديهی است قابل انکار نه چنانکه ملاحظه مينمائيم
</p>
<p>
اطفالی هم سن و هم وطن و هم جنس بلکه از يک خاندان در تحت
</p>
<p>
تربيت يک شخص پرورش يابند با وجود اين عقول و ادراکاتشان
</p>
<p>
متفاوت يکی ترقّی سريع نمايد و يکی پرتو تعليم بطیء گيرد و يکی در
</p>
<p>
نهايت درجه تدنّی ماند خزف هر چه تربيت شود لؤلؤ لئلا نگردد
</p>
<p>
و سنگ سياه گوهر جهانتاب نشود و حنظل و زقّوم بتعليم و تربيت
</p>
<p>
شجره مبارکه نگردد يعنی تربيت گوهر انسانيرا تبديل نکند
</p>
<p>
ولکن تأثير کلّی نمايد و بقوّه نافذه آنچه در حقيقت انسان از کمالات
</p>
<p>
و استعداد مندمج و مندرج بعرصه ظهور آرد تربيت دهقان
</p>
<p>
حبّه را خرمن کند و همّت باغبان دانه را درخت کهن نمايد لطف
</p>
<p>
اديب اطفال دبستانرا باوج رفيع رساند و عنايت مربّی کودک حقير را
</p>
<p>
بر سرير اثير نشاند پس واضح و مبرهن گرديد که عقول در اصل فطرت
</p>
<p>
متفاوتست و تربيت را نيز حکمی عظيم و تأثيری شديد *
</p>
<p>
ص ١٢٩
</p>
<p>
_ ١٠٥و امّا تفاوت بين مدنيّت طبيعيّه که اليوم منتشر
</p>
<p>
است و بين مدنيّت الهيّه که از نتائج بيت العدل خواهد بود
</p>
<p>
فرق اينست که مدنيّت طبيعيّه بقوّه قوانين جزائيّه و قصاص رادع و
</p>
<p>
مانع خلق از ارتکاب قبايح اعمال گردد و با وجود اين اينست که
</p>
<p>
ملاحظه مينمائی که قوانين مجازات و احکام زجريّه متّصل در انتشار
</p>
<p>
است و ابداً قانون مکافاتی در ميان نه و در جميع شهرهای
</p>
<p>
اوروپ و امريک ابنيه واسعه حبسخانه‌ها بجهت زجر ارباب جرائم
</p>
<p>
تأسيس و بنا شده است امّا مدنيّت الهيّه نفوس بشر را چنان
</p>
<p>
تربيت نمايد که نفسی ارتکاب جرائم ننمايد الّا افراد نادره که
</p>
<p>
آن ابداً حکم ندارد پس فرق است در اينکه نفوس را از قبايح و
</p>
<p>
جرائم بواسطه زجر و قصاص و شدّت انتقام منع نمائيم و يا آنکه چنان
</p>
<p>
تربيت کنی و نورانيّت بخشی و روحانيّت بدهی که نفوس بدون خوف
</p>
<p>
از زجر و انتقام و قصاص از جرائم اجتناب نمايند بلکه نفس جرائم را
</p>
<p>
نقمت کبری و جزاء عظيم شمرند و منجذب فضائل عالم انسانی شوند
</p>
<p>
و در آنچه سبب نورانيّت بشر است و ترويج صفاتيکه مقبول درگاه
</p>
<p>
کبرياست جانفشانی کنند پس ملاحظه نما که در بين مدنيّت
</p>
<p>
طبيعی و مدنيّت الهيّه چه قدر فرق و امتياز است مدنيّت طبيعی
</p>
<p>
بزجر و قصاص بشر را مانع از اذيّت و ضرر گردد و از ارتکاب جرائم
</p>
<p>
باز دارد ولی مدنيّت الهيّه چنان تربيت نمايد که نفوس بشريّه بدون
</p>
<p>
ص ١٣٠
</p>
<p>
خوف از جزا اجتناب از اجرام کنند و نفس جرم نزد آنان اعظم
</p>
<p>
عقوبت گردد و بنهايت جذب و وله باکتساب فضائل انسانی و
</p>
<p>
ما به التّرقّی بشری و آنچه سبب نورانيّت عالم انسانيست پردازند *
</p>
<p>
_ ١٠٦تعليم اطفال و تربيت نونهالهای جنّت ابهی
</p>
<p>
از اعظم خدمات درگاه کبرياست تا مانند لئالی موهبت در صدف
</p>
<p>
تربيت بفيض هدايت پرورش يافته زينت اکليل عزّت ابديّه گردند
</p>
<p>
ولی قيام باين خدمت بسيار مشکلست و از عهده بر آمدن مشکلتر
</p>
<p>
اميدوارم که آنجناب موفّق باين خدمت عظمی گردند و از عهده برآيند
</p>
<p>
تا مظهر موهبت کبری شوند تا جميع اطفال بتربيت الهيّه تربيت
</p>
<p>
شده خلق و خويشان مانند نفحات گلشن ابهی معطّر گردد و مشام
</p>
<p>
آفاق را معنبر کند *
</p>
<p>
_ ١٠٧اميد عبدالبهآء چنان است که آن نو رسيدگان در
</p>
<p>
دبستان عرفان نزد اديب عشق چنان تربيت و پرورش يابند و در
</p>
<p>
مقامات معنوی معانی و اسرار آموزند که هر يک در جنّت ابهی
</p>
<p>
مانند عندليب گويا گلبانگ اسرار بلند کند و براز و نياز پردازد *
</p>
<p>
_ ١٠٨مسئله اخلاقرا بسيار اهميّت بدهيد جميع آباء و
</p>
<p>
ص ١٣١
</p>
<p>
امّهات بايد اطفال را متمادياً نصيحت کنند و بر آنچه سبب عزّت
</p>
<p>
ابديّه است دلالت نمايند اطفال مدرسه را از صغر سنّ بنطقهای
</p>
<p>
مکمّل دلالت نمائيد که در اوقات فرصت و راحت مشغول بنطق
</p>
<p>
فصيح گردند و بيان بليغ نمايند *
</p>
<p>
_ ١٠٩ای مظاهر الطاف الهی در اين دور بديع اساس
</p>
<p>
متين تمهيد تعليم فنون و معارف است و بنصّ صريح بايد جميع
</p>
<p>
اطفال بقدر لزوم تحصيل فنون نمايند لهذا بايد در هر شهری
</p>
<p>
و قريه ئی مدارس و مکاتب تأسيس گردد و جميع اطفال بقدر لزوم
</p>
<p>
تحصيل فنون نمايند لهذا در هر شهری و قريه ئی مدارس
</p>
<p>
و مکاتب تأسيس گردد و جميع اطفال بقدر لزو م
</p>
<p>
در شهر و لزوم در قريه در تحصيل بکوشند لهذا هر نفسی که
</p>
<p>
انفاق در اين مورد نمايد شبهه نيست که مقبول درگاه احديّت
</p>
<p>
شود و مورد تحسين و تمجيد ملأ اعلی گردد چون در اين امر
</p>
<p>
عظيم جهد بليغ مبذول داشتيد لهذا اميد چنين که مکافات
</p>
<p>
از ربّ الآيات البيّنات حصول يابد و مشمول لحظات عين رحمانيّت گرديد *
</p>
<p>
_ ١١٠و امّا ترتيب مدرسه بايد اطفال اگر ممکن يک نوع
</p>
<p>
لباس بپوشند ولو قماش تفاوت داشته باشد اگر چه بهتر آن است
</p>
<p>
که از يک قماش باشد ولی اگر ممکن نه ضرری نه و تلامذه بايد
</p>
<p>
ص ١٣٢
</p>
<p>
در نهايت طهارت و نظافت باشند هر چه نظافت بيشتر بهتر
</p>
<p>
و موقع مدرسه در جائی بايد باشد که هوا در نهايت لطافت باشد
</p>
<p>
و حسن آداب تلامذه را بايد بغايت دقّت نمود و اطفال را تشويق
</p>
<p>
و تحريص بر فضائل عالم انسانی نمود تا از صغر سن بلند همّت و
</p>
<p>
پاک دامن و خوش سلوک و طيّب و طاهر تربيت شوند و در امور عزم
</p>
<p>
شديد و نيّت قوی حاصل نمايند از هزل در کنار باشند و در هر
</p>
<p>
مقصد عزم صميمی داشته باشند تا در هر موردی ثبات و استقامت
</p>
<p>
کنند تربيت و آداب اعظم از تحصيل علوم است طفل طيّب طاهر
</p>
<p>
و خوش طينت و خوش اخلاق ولو جاهل باشد بهتر از طفل بی‌ادب
</p>
<p>
کثيف بد اخلاق ولو در جميع فنون ماهر گردد زيرا طفل خوش رفتار
</p>
<p>
نافع است ولو جاهل و طفل بد اخلاق فاسد و مضرّ است ولو عالم
</p>
<p>
ولی اگر علم و ادب هر دو بيآموزد نور علی نور گردد اطفال مانند
</p>
<p>
شاخه تر و تازه‌اند هر نوع تربيت نمائی نشو و نما کنند باری
</p>
<p>
در بلندی همّت اطفال بسيار کوشش نمائيد که چون ببلوغ رسند
</p>
<p>
مانند شمع بر افروزند و بهوی و هوس که شيوه حيوان نادان است
</p>
<p>
آلوده نگردند بلکه در فکر عزّت ابديّه و تحصيل فضائل عالم انسانی باشند *
</p>
<p>
_ ١١١اسّ اساس سيّئات نادانی و جهالت است لهذا
</p>
<p>
ص ١٣٣
</p>
<p>
بايد باسباب بصيرت و دانائی تشبّث نمود و تعليم اخلاق کرد
</p>
<p>
و روشنی بآفاق داد تا در دبستان انسانی تخلّق باخلاق روحانی
</p>
<p>
نمايند و يقين کنند که هيچ جحيم وسعيری بدتر از خلق و خوی
</p>
<p>
سقيم نه و هيچ جهنّم و عذابی کثيف‌تر از صفات موجب عتاب نيست
</p>
<p>
تا تربيت بدرجه رسد که قطع حلقوم گواراتر از کذب مشئوم شود
</p>
<p>
و زخم سيف و سنان آسان‌تر از غضب و بهتان گردد آتش غيرت
</p>
<p>
بر افروزد و خرمن هوا و هوس بسوزد هر يک از ياران الهی رخش
</p>
<p>
باخلاق رحمانی چون مه تابان بدرخشد و نسبتشان بآستان الهی
</p>
<p>
حقيقی گردد نه مجاز اساس بنيان شود نه طراز الوان لهذا
</p>
<p>
بايد مکتب اطفال بنهايت انتظام باشد تعليم و تعلّم محکم گردد
</p>
<p>
و تهذيب و تعديل اخلاق منتظم شود تا در صغر سن در حقيقت
</p>
<p>
اطفال تأسيس الهی شود و بنياد رحمانی بنياد گردد اين مسئله
</p>
<p>
تعليم و تهذيب و تعديل و تشويق و تحريص را بسيار مهمّ شمريد که
</p>
<p>
از اسّ اساس الهی است که بلکه انشاء اللّه از دبستانهای الهی
</p>
<p>
اطفال نورانی باشرف کمالات انسانی مبعوث گردند و سبب نورانيّت
</p>
<p>
ايران بلکه عموم امکان شوند تعليم و تهذيب بعد از بلوغ بسيار
</p>
<p>
دشوار شود تجربه شده است که نهايت سعی و کوشش را مينمايند
</p>
<p>
تا خلقی از اخلاق نفسی را تبديل کنند نمی شود اگر اليوم اندکی
</p>
<p>
متنبّه گردد بعد از ايّامی معدود فراموش کند و بر حالتی که معتاد
</p>
<p>
ص ١٣٤
</p>
<p>
و خوی نموده راجع شود پس بايد از طفوليت اين اساس متين را
</p>
<p>
بنهند زيرا تا شاخ تازه و تر است بکمال سهولت مستقيم و راست
</p>
<p>
گردد مقصود اينست که اسّ اساس الهی اخلاق رحمانيّت است
</p>
<p>
که زينت حقيقت انسانی است و علم و دانش است که سبب ترقّی
</p>
<p>
عالم بشريّت است در اين قضيّه بايد احبّای الهی نهايت اهميّت
</p>
<p>
و غيرت را مبذول دارند *
</p>
<p>
_ ١١٢در اين امر مبارک مسئله ايتام بسيار اهميّت دارد
</p>
<p>
ايتام را بايد نهايت نوازش نمود و پرورش داد و تعليم کرد و
</p>
<p>
تربيت نمود علی الخصوص تعاليم حضرت بهآءاللّه بقدر امکان
</p>
<p>
بهر يتيمی بايد تعليم کرد از خدا خواهم که اطفال ايتام را پدر
</p>
<p>
و مادر مهربان باشی و بنفحات روح القدس آنان را زنده نمائی تا
</p>
<p>
ببلوغ رسند و هر يک عالم انسانی را خادم حقيقی گردند بلکه شمع روشن شوند *
</p>
<p>
_ ١١٣بايد امّهات را تعليمات الهيّه داد و نصايح مؤثّره
</p>
<p>
کرد و تشويق و تحريص تربيت کودکان نمود زيرا اوّل مربّی اطفال
</p>
<p>
امّهاتند آنها بايد در بدايت طفل رضيع را از ثدی دين اللّه و
</p>
<p>
شريعت اللّه شير دهند تا محبّت اللّه با شير اندر آيد و با جان برون رود
</p>
<p>
ص ١٣٥
</p>
<p>
و تا امّهات تربيت اطفال ننمايند و تأسيس آداب الهيّه نکنند
</p>
<p>
من بعد تربيت نتائج کلّيّه نبخشد محافل روحانيّه بايد بجهت
</p>
<p>
تربيت اطفال تعاليم منتظمه بجهت امّهات ترتيب دهند که چگونه
</p>
<p>
طفل را بايد از سنّ شير خوارگی تربيت نمود و مواظبت کرد و آن
</p>
<p>
تعليمات را بجميع امّهات دستور العمل دهند تا همه مادرها
</p>
<p>
اطفال را بموجب آن تعاليم تربيت نمايند و پرورش دهند و
</p>
<p>
تازه نهالان گلشن محبّت اللّه از حرارت شمس حقيقت و نسيم نوبهار
</p>
<p>
الهی و تربيت امّهات نشو و نما نموده هر يک در جنّت ابهی
</p>
<p>
شجره پرثمره گردند و از فيض ربيع در اين موسم بديع طراوت و لطافت بی‌نهايت يابند *
</p>
<p>
_ ١١٤ای مادران مهربان اينرا بدانيد که در نزد يزدان
</p>
<p>
اعظم پرستش و عبادت تربيت کودکانست بآداب کمال انسانيّت
</p>
<p>
و ثوابی اعظم ازين تصوّر نتوان نمود *
</p>
<p>
_ ١١٥ای دو کنيز عزيز الهی انسان آنچه بلسان گويد
</p>
<p>
بايد باعمال و افعال اثبات کند اگر ادّعای ايمان نمايد بايد
</p>
<p>
بموجب تعاليم ملکوت ابهی عمل نمايد الحمد للّه شما باعمال
</p>
<p>
قول خويش را ثابت نموديد و بتأييدات الهيّه موفّق شديد و
</p>
<p>
ص ١٣٦
</p>
<p>
اطفال بهائيرا جمع نموده در بامداد تعليم مناجات ميدهيد
</p>
<p>
اين عمل بسيار مقبول و سبب سرور قلوب که آن اطفال هر صبح
</p>
<p>
توجّه بملکوت نموده بذکر حقّ مشغول گردند و در نهايت ملاحت
</p>
<p>
و حلاوت مناجات کنند آن اطفال بمثابه نهالند و اين تعليم
</p>
<p>
و مناجات مانند باران که طراوت و لطافت بخشد و بمثابه نسيم
</p>
<p>
محبّت اللّه که باهتزاز آرد طوبی لکم و حسن مآب *
</p>
<p>
_ ١١٦ای دختر ملکوت نامه‌هايت رسيد و از مضمون معلوم
</p>
<p>
گرديد که والده محترمه‌ات صعود بجهان پنهان نموده و تنها
</p>
<p>
مانده ئی و آرزويت خدمت پدر عزيز است و خدمت بملکوت اللّه
</p>
<p>
متحيّری که بکدام پردازی البتّه بخدمت پدرت پرداز و در اين ضمن
</p>
<p>
هر وقت فرصت يافتی بنشر نفحات اللّه مشغول شو *
</p>
<p>
_ ١١٧ای عزيز عبدالبهآء پسر آن پدر باش و ثمر آن شجر
</p>
<p>
زاده عنصر جان و دل او باش نه همين آب و گل پسر حقيقی آنست
</p>
<p>
که از عنصر روحانی انسان منشعب گردد از خدا خواهم که در جميع
</p>
<p>
اوقات موفّق و مؤيّد باشی *
</p>
<p>
_ ١١٨ای نورسيدگان بهائيان و طالبان علم و عرفان
</p>
<p>
ص ١٣٧
</p>
<p>
انسانرا امتياز از حيوان بچند چيز است اوّل صورت رحمانيّت
</p>
<p>
است و مثال نورانيّت چنانچه در تورات ميفرمايد لنعملنّ انسانا
</p>
<p>
علی صورتنا و مثالنا اين صورت رحمانيّت عبارت از جمعيّت صفات
</p>
<p>
کماليّه است که انوارش از شمس حقيقت جلوه بر حقائق انسانيّه نمايد
</p>
<p>
و از اعظم صفات کماليّه علم و دانائی است پس بايد شب و روز بکوشيد
</p>
<p>
و سعی بليغ مبذول داريد و آرام نگيريد تا از جميع علوم و فنون
</p>
<p>
نصيب موفور يابيد و صورت رحمانيّت از شمس حقيقت تجلّی بر مرايای
</p>
<p>
عقول و نفوس نمايد عبدالبهاء را آرزو چنان که هر يک از شما در
</p>
<p>
مدارس علوم معلّم اوّل شمرده شويد و در دبستان حقائق و معانی
</p>
<p>
سر دفتر دانائی گرديد *
</p>
<p>
_ ١١٩اطفال بهائی بايد در تحصيل علوم و فنون از سائر
</p>
<p>
اطفال ممتاز باشند زيرا مشمول نظر عنايتند آنچه اطفال ديگر
</p>
<p>
در مدّت يکسال تحصيل نمايند تازه نهالان جنّت عرفان کودکان
</p>
<p>
بهائی بايد در مدّت يکماه تحصيل نمايند آرزوی دل و جان
</p>
<p>
عبدالبهای مهربان اينست که نو رسيدگان بهائی هر يک در علم
</p>
<p>
و عرفان شهير آفاق گردند و البتّه نهايت همّت و سعی و غيرت در
</p>
<p>
تحصيل علوم و فنون خواهند نمود *
</p>
<p>
ص ١٣٨
</p>
<p>
_ ١٢٠ای اطفال عزيز من نامه شما رسيد ولکن چنان فرحی
</p>
<p>
حاصل شد که بتحرير و تقرير نيايد که الحمد للّه قوّه ملکوت الهيّه
</p>
<p>
چنين اطفالی تربيت نموده که از سنّ طفوليّت آرزوی تربيت بهائی
</p>
<p>
دارند تا از صغر سنّ بخدمت عالم انسانی پردازند نهايت آمال
</p>
<p>
و آرزوی من اينست که شما که اطفال منيد چنانکه بايد و شايد
</p>
<p>
بموجب تعاليم حضرت بهآءاللّه تربيت بهائی شويد و هر يک
</p>
<p>
عالم انسانی را شمعی نورانی گرديد و در خدمت عموم بشر جانفشانی
</p>
<p>
نمائيد از راحت و آسايش خويش بگذريد تا سبب آسايش عالم آفرينش
</p>
<p>
گرديد اميدم چنانست که چنين گرديد و سبب سرور و شادمانی
</p>
<p>
من در ملکوت الهی شويد *
</p>
<p>
_ ١٢١يا صغيرة السّنّ و کبيرة العقل کم من طفل صغير
</p>
<p>
و هو بالغ رشيد و کم من کهلٍ جاهل و سفيه فالرّشد و البلوغ
</p>
<p>
بالعقل و النّهی و ليس بالسّنّ و امتداد الحيات انّک عرفت ربّک
</p>
<p>
و انت صغيرة السّنّ ولکن الوف من النّساء غافلات عن ذکر اللّه
</p>
<p>
محتجبات عن ملکوت اللّه محرومات من فيض موهبة اللّه و انّک
</p>
<p>
انت اشکری ربّک علی هذه الموهبة العظمی و اسئل اللّه الشّفآء
</p>
<p>
لوالدتک المحترمة فی ملکوت اللّه *
</p>
<p>
ص ١٣٩
</p>
<p>
_ ١٢٢و امّا ماسئلت فی تربية الأطفال فعليک ان ترضعيهم
</p>
<p>
من ثدی محبة اللّه و تشويقهم الی الرّوحانيّات و التّوجّه الی اللّه
</p>
<p>
و حسن الآداب و احسن الأخلاق و اکتساب الفضائل و الخصائل
</p>
<p>
المحمودة فی عالم الأنسان و درس العلوم بغاية الأتقان حتّی
</p>
<p>
يکونوا روحانيّين ملکوتيّين منجذبين بنفحات القدس من صغر
</p>
<p>
سنّهم و يتربّوا تربية دينيّة روحانيّة ملکوتيّة و انّی ادعو اللّه ان يوفّقهم علی ذلک *
</p>
<p>
_ ١٢٣ای ناظر بملکوت اللّه نامه تو رسيد از مضمون معلوم
</p>
<p>
گرديد که مشغول تعليم اطفال احبّا هستی و آن کودکان معصوم
</p>
<p>
کلمات مکنونه و مناجات تعليم گرفته‌اند و بمعنی بهائی بودن پی
</p>
<p>
برده‌اند تعليم اين اطفال مثل نهالهای تازه ئی در گلشن
</p>
<p>
ابهی است که دهقان مهربان بتربيت آنها مشغول و البتّه نتائج
</p>
<p>
مطلوبه حصول خواهد يافت علی الخصوص تفهيم شروط و اخلاق
</p>
<p>
بهائی زيرا بايد اطفال صغير بجان و دل مطّلع بر آن شوند که
</p>
<p>
بهائی بلفظ نيست بمعنی است هر طفلی بايد بتربيت الهی
</p>
<p>
تربيت شود تا مجمع اخلاق حميده گردد و سبب عزّت امر اللّه شود
</p>
<p>
و الّا لفظ بهائی بی‌ثمر نتيجه ندارد باری تا توانی بکوش تا
</p>
<p>
اين اطفال را بفهمانی که بهائی يعنی انسان جامع جميع کمالات
</p>
<p>
ص ١٤٠
</p>
<p>
بايد مثل شمع روشن باشد نه اينکه ظلمات اندر ظلمات باشد
</p>
<p>
و اسمش بهائی نام مدرسه را مدرسه يکشنبه بهائيان بگذاريد *
</p>
<p>
_ ١٢٤مدرسه اطفال در روز يکشنبه و قرائت الواح و تعاليم
</p>
<p>
حضرت بهآءاللّه و القآء کلمة اللّه بر مسامع اطفال بسيار مبارکست
</p>
<p>
البتّه دائماً اين انجمن را مجری داريد و اهميّت بدهيد تا
</p>
<p>
روز بروز توسيع يابد و بنفثات روح القدس زنده گردد اگر چنانچه
</p>
<p>
بايد و شايد اين انجمن ترتيب يابد يقين بدان نتائج عظيمه
</p>
<p>
بخشد ولی ثبات و استقامت لازمست نه آنکه ايّامی چند دوام
</p>
<p>
نمايد بعد کم کم فراموش شود شرط استقامتست و در هر امری که
</p>
<p>
ثبوت و استقامت گردد البتّه نتيجه بخشد و الّا ايّامی چند دوام
</p>
<p>
نمايد بعد مختل گردد *
</p>
<p>
_ ١٢٥تبديل معلّمين نه سريعاً جائز و نه مدّتی بسيار
</p>
<p>
متوسط بهتر است انعقاد مجلس شما در وقت نماز در معابد سائره
</p>
<p>
مناسبتی ندارد سبب کدورت سائرين ميگردد اطفال بهائی
</p>
<p>
چون مدرسه مخصوص در روز يکشنبه دارند لهذا اگر بسائر مدارس
</p>
<p>
بروند از اين محروم ميمانند و امّا اگر اطفال نفوسی که بهائی
</p>
<p>
نيستند بخواهند در مدرسه بهائی بيايند دخولشان جائز
</p>
<p>
ص ١٤١
</p>
<p>
و اگر در اين مدرسه از جميع اساس اديان نبذه ذکر شود محض
</p>
<p>
اطّلاع اطفال ضرری ندارد و چون اطفال کمند حال کلاسهای
</p>
<p>
متعدّد ممکن نه طبيعی يک کلاس بايد باشد در مسئله اخيره
</p>
<p>
که راجع بکدورت بين اطفالست هر طوری که مناسب ميدانيد مجری داريد *
</p>
<p>
_ ١٢٦نامه تو رسيد حمد خدا را که مژده صحّت و عافيت
</p>
<p>
تو داد و خبر اين داشت که حاضر دخول در مدرسه زراعی
</p>
<p>
هستی بسيار موافق تا ميتوانی بکوش در فنّ زراعت نهايت
</p>
<p>
مهارت را حاصل نمائی زيرا بموجب تعاليم الهی تحصيل فنون
</p>
<p>
و اتقان صناعت عبارت از عبادتست شخصی اگر بتمام همّت بتحصيل
</p>
<p>
علمی پردازد و يا باتقان صناعتی کوشد مانند آنست که در کنائس و
</p>
<p>
معابد عبادت الهی مينمايد پس تو چون در مدرسه زراعی داخل
</p>
<p>
شوی و بکمال همّت تحصيل فنون نمائی فی الحقيقه شب و روز بعبادت
</p>
<p>
مشغولی و اين عبادت مقبول درگاه کبريا چه موهبتی اعظم از اين
</p>
<p>
که علم عبارت از عبادت باشد و صنعت عبارت از خدمت بملکوت اللّه باشد *
</p>
<p>
_ ١٢٧ای بنده حق بدايع صنايع در اين دور جامع از عبادت
</p>
<p>
ص ١٤٢
</p>
<p>
جمال لامع شمرده گشته ملاحظه فرما که چه عنايتست و چه
</p>
<p>
موهبت که صنعت عبادتست پيشينيان گمان مينمودند که
</p>
<p>
صنعت غفلت است بلکه آفت است و مانع از قرب حضرت احديّت
</p>
<p>
حال ملاحظه فرما که رحمت کبری و موهبت عظمی چگونه جحيم را
</p>
<p>
جنّت نعيم کرد و گلخن ظلمانيرا گلشن نورانی نمود اهل صنعت
</p>
<p>
بايد در هر دم صد هزار شکرانيّت بعتبه مقدّسه اظهار دارند
</p>
<p>
و در صنايع خويش نهايت همّت و دقّت را مجری نمايند تا ابدع
</p>
<p>
صنعت در نهايت لطافت و ظرافت در معرض عمومی عالم جلوه نمايد *
</p>
<p>
_ ١٢٨نامه رسيد اميدوارم که در صون حمايت حقّ
</p>
<p>
محفوظ و مصون مانی و همواره بذکر حقّ مشغول باشی و در اکمال
</p>
<p>
صنعت بکوشی همّتی عظيم بنمائی تا در صنعت فريد گردی و شهير
</p>
<p>
آن صفحات شوی زيرا اتقان در صنعت در اين دور رحمانی
</p>
<p>
عبادتست و در عين اشتغال بصنعت از ذکر حق فراغت نيابی *
</p>
<p>
_ ١٢٩ای ياران پاک يزدان تنزيه و تقديس در جميع
</p>
<p>
شئون از خصائص پاکانست و از لوازم آزادگان اوّل کمال تنزيه
</p>
<p>
و تقديس است و پاکی از نقائص چون انسان در جميع مراتب پاک و
</p>
<p>
طاهر گردد مظهر تجلّی نور باهر شود در سير و سلوک اوّل پاکی و
</p>
<p>
ص ١٤٣
</p>
<p>
بعد تازه‌گی و آزاده گی جوی را بايد پاک نمود بعد آب عذب
</p>
<p>
فرات جاری نمود و ديده پاک ادراک مشاهده و لقا نمايد و مشام
</p>
<p>
پاک استشمام رائحه گلشن عنايت فرمايد و قلب پاک آينه جمال
</p>
<p>
حقيقت گردد اينست که در کتب سماويّه وصايا و نصايح الهيّه
</p>
<p>
تشبيه بآب گشته چنانچه در قرآن ميفرمايد و انزلنا من السّماء
</p>
<p>
ماءً طهورا و در انجيل ميفرمايد تا نفسی تعميد بآب و روح نيابد
</p>
<p>
در ملکوت الهی داخل نشود پس واضح شد که تعاليم الهيّه
</p>
<p>
فيض آسمانيست و باران رحمت الهی و سبب طهارت قلوب انسانی
</p>
<p>
مقصود اين است که در جميع مراتب تنزيه و تقديس و پاکی و لطافت
</p>
<p>
سبب علويّت عالم انسانی و ترقّی حقائق امکانيست حتّی در عالم
</p>
<p>
جسمانی نيز لطافت سبب حصول روحانيّت است چنانکه صريح
</p>
<p>
کتب الهی است و نظافت ظاهره هر چند امريست جسمانی ولکن
</p>
<p>
تأثير شديد در روحانيّات دارد مانند الحان بديع و آهنگ خوش
</p>
<p>
هر چند اصوات عبارت از تموّجات هوائيّه است که در عصب صماخ
</p>
<p>
گوش تأثير نمايد و تموّجات هوا عَرَضی از اَعراض است که قائم
</p>
<p>
بهواست با وجود اين ملاحظه مينمائيد که چگونه تأثير در ارواح
</p>
<p>
دارد آهنگ بديع روح را طيران دهد و قلب را باهتزاز آرد مراد
</p>
<p>
اين است که پاکی و طهارت جسمانی نيز تأثير در ارواح انسانی
</p>
<p>
کند ملاحظه نمائيد که پاکی چه قدر مقبول درگاه کبريا و منصوص
</p>
<p>
ص ١٤٤
</p>
<p>
کتب مقدّسه انبياست زيرا کتب مقدّسه منع از تناول هر شیء کثيف
</p>
<p>
و استعمال هر چيز ناپاک مينمايد ولی بعضی منهیّ قطعی بود
</p>
<p>
و ممنوع بکلّی و مرتکب آن مبغوض حضرت کبريا و مردود نزد اوليا
</p>
<p>
مانند اشياء محرّمه تحريم قطعی که ارتکاب آن از کباير معاصی
</p>
<p>
شمرده ميشود و از شدّت کثافت ذکرش مستهجن است امّا
</p>
<p>
منهيّات ديگر که ضرر فوری ندارد ولی تأثيرات مضرّه بتدريج
</p>
<p>
حاصل گردد آن منهيّات نيز عند اللّه مکروه و مذموم و مدحور
</p>
<p>
ولی حرمت قطعی منصوص نه بلکه تنزيه و تقديس و طهارت و پاکی
</p>
<p>
و حفظ صحّت و آزاده‌گی مقتضی آن از آنجمله شرب دخان است
</p>
<p>
که کثيف است و بد بو و کريهست و مذموم و بتدريج مضرّتش مسلّم
</p>
<p>
عموم و جميع اطبّاء حاذقه حکم نموده‌اند و تجربه نيز گرديده که
</p>
<p>
جزئی از اجزاء مرکّبه دخان سمّ قاتل است و شارب معرض علل و
</p>
<p>
امراض متنوّع اين است که در شربش کراهت تنزيهی بتصريح
</p>
<p>
وارد حضرت اعلی روحی له الفداء در بدايت امر بصراحت منع
</p>
<p>
فرمودند و جميع احبّاء ترک شرب دخان نمودند ولی چون
</p>
<p>
زمان تقيّه بود هر نفسی که از شرب دخان امتناع مينمود مورد اذيّت
</p>
<p>
و جفا ميشد بلکه در معرض قتل ميآمد لهذا احبّاء بجهت تقيّه
</p>
<p>
بشرب دخان پرداختند بعد کتاب اقدس نازل شد چون تحريم
</p>
<p>
دخان صريح کتاب اقدس نبود احبّاء ترک ننمودند امّا جمال مبارک
</p>
<p>
ص ١٤٥
</p>
<p>
هميشه از شرب دخان اظهار کراهت ميفرمودند حتّی در بدايت
</p>
<p>
بملاحظه ئی قدری استعمال ميفرمودند بعد بکلّی ترک فرمودند
</p>
<p>
و نفوس مقدّسی که در جميع امور متابعت جمال مبارک مينمودند
</p>
<p>
آنان نيز بکلّی ترک شرب دخان کردند مقصود اين است که
</p>
<p>
شرب دخان عند الحقّ مذموم و مکروه و در نهايت کثافت و در غايت
</p>
<p>
مضرّت ولو تدريجاً و از اين گذشته باعث خسارت اموال و تضييع
</p>
<p>
اوقات و ابتلای بعادت مضرّه است لهذا در نزد ثابتان بر ميثاق
</p>
<p>
عقلاً و نقلاً مذموم و ترک سبب راحت و آسايش عموم و اسباب طهارت
</p>
<p>
و نظافت دست و دهان و مو از تعفّن کثيف بدبو است البتّه احبای
</p>
<p>
الهی بوصول اين مقاله بهر وسيله باشد ولو بتدريج ترک اين
</p>
<p>
عادت مضرّه خواهند فرمود چنين اميدوارم .
</p>
<p>
امّا مسئلهء افيون کثيف ملعون نعوذ باللّه من عذاب اللّه
</p>
<p>
بصريح کتاب اقدس محرّم و مذموم و شربش عقلاً ضربی از جنون
</p>
<p>
و بتجربه مرتکب آن بکلّی از عالم انسانی محروم پناه بخدا ميبرم
</p>
<p>
از ارتکاب چنين امر فظيعی که هادم بنياد انسانيست و سبب
</p>
<p>
خسران ابدی جان انسانرا بگيرد وجدان بميرد شعور
</p>
<p>
زائل شود ادراک بکاهد زنده را مرده نمايد حرارت طبيعت
</p>
<p>
را افسرده کند ديگر نتوان مضرّتی اعظم از اين تصوّر نمود
</p>
<p>
خوشا بحال نفوسيکه نام ترياک بر زبان نرانند تا چه رسد باستعمال
</p>
<p>
ص ١٤٦
</p>
<p>
آن . ای ياران الهی جبر و عنف و زجر و قهر در اين دوره الهی
</p>
<p>
مذموم ولی در منع از شرب افيون بايد بهر تدبيری تشبّث نمود
</p>
<p>
بلکه از اين آفت عظمی نوع انسان خلاصی و نجات يابد و الّا وا ويلا
</p>
<p>
علی کلّ من يفرط فی جنب اللّه .
</p>
<p>
ای پروردگار اهل بها را در هر موردی تنزيه و تقديس بخش و از هر
</p>
<p>
آلوده‌گی پاکی و آزاده‌گی عطا کن از ارتکاب هر مکروه نجات ده
</p>
<p>
و از قيود هر عادت رهائی بخش تا پاک و آزاد باشند و طيّب و طاهر
</p>
<p>
گردند سزاوار بنده‌گی آستان مقدّس شوند و لايق انتساب
</p>
<p>
بحضرت احديّت از مسکرات و دخان رهائی بخش و از افيون
</p>
<p>
مورث جنون نجات و رهائی ده و بنفحات قدس مأنوس کن تا نشأه
</p>
<p>
از باده محبّت اللّه يابند و فرح و سرور از انجذابات بملکوت ابهی
</p>
<p>
جويند چنانچه فرمودی آنچه در خمخانه داری نشکند صفرای
</p>
<p>
عشق زانشراب معنوی ساقی همی بحری بيار .
</p>
<p>
ای ياران الهی ترک دخان و خمر و افيون بتجربه رسيده که چگونه
</p>
<p>
سبب صحّت و قوّت و وسعت ادراک و شدّت ذکاء و قوّت اجسام است
</p>
<p>
طائفه ئی اليوم موجود که آنان از دخان و مسکرات و افيون محترز
</p>
<p>
و مجتنبند آن طائفه بر طوائف سائره در قوّت و شجاعت و صحّت و
</p>
<p>
ملاحت و صباحت منتهای تفوّق دارند يکی از آنان ده نفر از
</p>
<p>
طوائف سائره را مقاومت نمايد و اين تجربه در عموم است يعنی
</p>
<p>
ص ١٤٧
</p>
<p>
عموم افراد آن طائفه بر عموم افراد سائر طوائف از هر جهت متفوّقند
</p>
<p>
پس همّتی نمائيد تا تنزيه و تقديس کبری که نهايت آرزوی عبدالبهاست
</p>
<p>
در ميان اهل بها جلوه نمايد و حزب اللّه در جميع شئون و کمالات
</p>
<p>
فائق بر سائر نوع انسان گردند و در ظاهر و باطن ممتاز از ديگران
</p>
<p>
و در طهارت و نظافت و لطافت و حفظ صحّت سر خيل عاقلان و در
</p>
<p>
آزادگی و فرازانگی و حکم بر نفس و هوی سرور پاکان و آزادگان و عاقلان *
</p>
<p>
_ ١٣٠ای طبيب اديب ... تو الحمد للّه که دو قوّه
</p>
<p>
داری طبابت جسمانی و طبابت روحانی و روحانيّات را نفوذی
</p>
<p>
عظيم در عالم جسمانی مثلاً مريض را بشارتی ده و سرور و تسلّی ده
</p>
<p>
و بوجد و طرب آر بسيار واقع که آن سرور و فرح سبب شفای عاجل
</p>
<p>
شد ... حال چون چنين است بدو قوّه معالجه نما
</p>
<p>
احساسات روحانيّه را در امراض عصبيّه تأثيری عجيب است *
</p>
<p>
_ ١٣١در وقت معالجه توجّه بجمال مبارک کن و آنچه بر
</p>
<p>
قلب القا ميشود مجری دار مريضانرا بفرح الهی و سرور روحانی
</p>
<p>
معالجه نما دردمندانرا درمان بشارت کبری ده و مجروحين را
</p>
<p>
مرهم موهبت عظمی بخش ببالين هر بيماری چون حاضر گردی
</p>
<p>
ص ١٤٨
</p>
<p>
سرور و فرح و شادمانی ده و بقوّه روحانی انجذابات رحمانی بخش اين
</p>
<p>
نفس رحمانی حيات بخش عظم رميم است و محيی ارواح هر عليل و سقيم *
</p>
<p>
_ ١٣٢نقاهت هر چند از عوارض ذاتيّه انسانست ولی
</p>
<p>
فی الحقيقه مشکل است نعمت صحّت بر جميع نعما مرجّح است *
</p>
<p>
_ ١٣٣اسباب شفای امراض دو نوع است سبب جسمانی و
</p>
<p>
سبب روحانی امّا سبب جسمانی معالجه طبيبان و امّا سبب روحانی
</p>
<p>
دعا و توجّه رحمانيان و هر دو را بايد بکار برد و تشبّث نمود امراضی
</p>
<p>
که بسبب عوارض جسمانی عارض گردد بدوای طبيبان معالجه شود
</p>
<p>
و بعضی امراض که بسبب امور روحانی حاصل شود آن امراض
</p>
<p>
باسباب روحانی زائل گردد مثلاً امراضی که منبعث از احزان
</p>
<p>
و خوف و تأثّرات عصبيّه حاصل گردد معالجه روحانی بيش از
</p>
<p>
علاج جسمانی تأثير دارد پس اين دو نوع معالجه را بايد مجری
</p>
<p>
داشت هيچيک مانع از ديگری نيست لهذا شما معالجه
</p>
<p>
جسمانيرا منظور داريد زيرا اين هم از فضل و عنايات الهيّه است
</p>
<p>
که فنّ طبابت را برای بندگان خود کشف و آشکار تا از اين نيز
</p>
<p>
مستفيد گردند و همچنين بمعالجه روحانی نيز نهايت اهتمام نما
</p>
<p>
ص ١٤٩
</p>
<p>
زيرا تأثيرات عجيبه دارد و اگر علاج حقيقی خواهی که روح
</p>
<p>
انسانيرا از هر مرضی شفا دهد و بصحّت ملکوتيّهء الهيّه فائز نمايد
</p>
<p>
آن وصايا و تعاليم الهيّه است بآن اهتمام نما *
</p>
<p>
_ ١٣٤ای منجذب بنفحات الهيّه مکتوب مفصّل که
</p>
<p>
بمسس گتسينگر لوا مرقوم نموده بوديد ملاحظه گرديد فی الحقيقه
</p>
<p>
در مسئله مدخل أمراض تدقيقی نموده بوديد وفی الواقع عصيانرا
</p>
<p>
مدخلی عظيم در امراض جسمانيّه محقّق است اگر چنانچه بشر
</p>
<p>
از اوساخ عصيان و طغيان بری بود و بر ميزان طبيعی خلقی بدون
</p>
<p>
اتّباع شهوات سلوک و حرکت مينمود البتّه امراض باين شدّت
</p>
<p>
تنوّع نمی‌يافت و استيلا نمينمود زيرا بشر منهمک در شهوات شد
</p>
<p>
و اکتفا باطعمه بسيطه نکرد طعامهای مرکّب و متنوّع و متباين
</p>
<p>
ترتيب داد و منهمک در آن و در رذائل و خطايا شد و از اعتدال
</p>
<p>
طبيعی منحرف گشت لهذا امراض شديده متنوّعه گوناگون حادث
</p>
<p>
گرديد زيرا حيوان من حيث الجسم ترکيب انسان است ولی چون
</p>
<p>
باطعمه بسيطه قناعت نمايد و چندان در اجرای شهوات مصرّانه
</p>
<p>
نکوشد و ارتکاب معاصی ننمايد امراضش بالنّسبه بانسان قليل است
</p>
<p>
پس معلوم شد که عصيان و طغيان انسان را مدخلی عظيم در امراض
</p>
<p>
است و اين امراض بعد از حدوث ترکيب شود و توالد و تناسل نمايد
</p>
<p>
ص ١٥٠
</p>
<p>
و سرايت در ديگران کند اين اسباب معنوی علل و امراض است و امّا
</p>
<p>
اسباب جسمانی صوری امراض اختلال ميزان اعتدال در اجزای مرکّبه
</p>
<p>
جسم انسانيست مثلاً جسم انسان از اجزای متعدّده مرکّب است ولی
</p>
<p>
هر جزئی از اين اجزا را مقداری معيّن که ميزان اعتدال است و چون اين
</p>
<p>
اجزاء بر حسب ميزان معتدل طبيعی در مقدار باقی و بر قرار ماند يعنی
</p>
<p>
هيچ جزئی از مقدار و ميزان طبيعی تجاوز نکند و تزايد و نقصان نيابد مدخل
</p>
<p>
جسمانی از برای امراض حاصل نگردد مثلاً جزء نشويرا ميزانی و جزء شکری را
</p>
<p>
ميزانی اگر بر ميزان طبيعی باقی ماند مدخلی از برای امراض حاصل نشود
</p>
<p>
ولی چون اين اجزاء از ميزان طبيعی تجاوز کند يعنی تزايد و تناقص
</p>
<p>
يابد البتّه از برای امراض مدخلی حاصل گردد اين مسئله را بسيار
</p>
<p>
تدقيق لازم است حضرت اعلی روحی له الفداء فرموده‌اند که
</p>
<p>
اهل بها بايد فنّ طبّ را بدرجه ئی رسانند که باغذيه معالجه امراض
</p>
<p>
نمايند و حکمتش اين است که در اجزای مرکّبه جسم انسانی از ميزان
</p>
<p>
اعتدال اگر اختلالی حاصل گردد لابد اين مدخل امراض است مثلاً اگر
</p>
<p>
جزء نشوی تزايد نمايد و يا جزء شکری تناقص جويد مرضی مستولی گردد
</p>
<p>
حکيم حاذق بايد کشف نمايد که در وجود اين مريض چه جزئی تناقص
</p>
<p>
نموده و چه جزئی تزايد حاصل کرده چون اين را کشف نمايد
</p>
<p>
غذائی که جزء تناقص نموده در آن غذا بسيار است بمريض دهد
</p>
<p>
و اعتدال حاصل کند و چون مزاج اعتدال يابد مرض مندفع شود
</p>
<p>
ص ١٥١
</p>
<p>
و برهان اين مسئله آنکه حيوانات سائره فنّ طبّ نخوانده‌اند
</p>
<p>
و اکتشاف امراض و علل و دوا و علاج ننموده‌اند هر حيوانی که بمرضی
</p>
<p>
مبتلا گردد در اين صحرا طبيعت او را دلالت بر نوعی از گياه نمايد
</p>
<p>
و چون آن گياه را تناول کند مرضش مندفع شود تشريح اين مسئله
</p>
<p>
اين است که چون جزء شکری در جسم تناقص يابد بالطّبع مزاج
</p>
<p>
ميّال بگياهی شود که در آن جزء شکری وفور دارد و بسوق طبيعی
</p>
<p>
که نفس اشتهاست در اين صحرا در ميان هزار نوع گياه گياهی پيدا
</p>
<p>
نمايد که جزء شکری در آن بسيار است و آن را تناول کند و اجزاء
</p>
<p>
مرکّبه جسمش اعتدال حاصل نمايد و دفع مرض شود اين مسئله را
</p>
<p>
بسيار تدقيق لازم است و چون اطبّای حاذقه در اين مسئله تعميقات
</p>
<p>
و تعقيبات مکمّله مجری دارند واضح و مشهود شود که مدخل
</p>
<p>
امراض از اختلال کميّات اجزاء مرکّبه جسم انسان است و معالجه‌اش
</p>
<p>
بتعديل کميّت آن اجزاست و اين بواسطه اغذيه ممکن و متصوّر
</p>
<p>
است و البتّه در اين دور بديع فنّ طبّ منجر بآن خواهد شد که
</p>
<p>
باغذيه اطبّا معالجه نمايند زيرا که قوّه باصره و قوّه سامعه و قوّه
</p>
<p>
ذائقه و قوّه شامّه و قوّه لامسه جميع اينها قوای مميّزه‌اند تا
</p>
<p>
نافع را از مضرّ تميز دهند حال ممکن است که قوّه شامّه انسان
</p>
<p>
که مميّز مشمومات است از رائحه استکراه نمايد و آن رائحه بجهت
</p>
<p>
جسم انسان مفيد باشد اين مستحيل و محال است و همچنين
</p>
<p>
ص ١٥٢
</p>
<p>
قوّه باصره که مميّز مبصرات است آيا ممکن است که مشاهده
</p>
<p>
مزابل مستکرهه جسم انسان استفاده نمايد استغفر اللّه من
</p>
<p>
ذلک و همچنين قوّه ذائقه نيز قوّه مميّزه است قوّه ذائقه چون
</p>
<p>
از چيزی کره دارد البتّه آن مفيد نيست اگر در بدايت فائده از او
</p>
<p>
حاصل شود بالمآل مضرّتش محقّق است و همچنين مزاج چون
</p>
<p>
در مقام اعتدال باشد آنچه از آن متلذّذ شود شبهه ئی نيست که
</p>
<p>
آن مفيد است ملاحظه کنيد که حيوان در اين صحرا که صد هزار
</p>
<p>
نوع گياه دارد ميچرد و بقوّه شامّه استنشاق روايح گياه ميکند
</p>
<p>
و بذائقه ميچشد هر گياهی که شامّه از آن متلذّذ و ذائقه از آن
</p>
<p>
متلذّذ آن را تناول کند مفيد است اگر اين قوّه مميّزه را نداشت
</p>
<p>
جميع حيوانات در يک روز هلاک ميشدند زيرا نباتات مُسمّه بسيار
</p>
<p>
و حيوانات از مخزن الادويه بيخبر لکن ملاحظه کنيد که چه ميزان
</p>
<p>
محکمی دارند که بآن کشف نافع از مضرّ مينمايند و هر جزئی که از
</p>
<p>
اجزاء مرکّبه جسمشان تناقص نمايد گياهی بجويند که در آن جزء
</p>
<p>
متزايد است و تناول کنند و اجزاء مرکّبه اعتدال حاصل نمايد و
</p>
<p>
مرض مندفع شود و چون اطبّای حاذقه معالجات را باغذيه رسانند
</p>
<p>
و اطعمه بسيطه ترتيب دهند و نفوس بشر را از انهماک در شهوات
</p>
<p>
منع کنند البتّه امراض مزمنه متنوّعه خفّت يابد و صحّت عموميّهء
</p>
<p>
انسانيّه بسيار ترقّی کند و اين محقّق و مقرّر است که خواهد شد
</p>
<p>
ص ١٥٣
</p>
<p>
همچنين در اخلاق و احوال و اطوار تعديل کلّی حاصل خواهد شد *
</p>
<p>
_ ١٣٥از رأی حکيم حاذق بنصّ مبارک نبايد خارج شد
</p>
<p>
و مراجعت فرض ولو نفس مريض حکيم شهير بی‌نظير باشد باری
</p>
<p>
مقصود اينست که با مشورت حکيم بسيار حاذق محافظه صحّت فرمائيد *
</p>
<p>
_ ١٣٦کلّ مأمور بمعالجه و متابعت حکما هستند اين
</p>
<p>
محض اطاعت امر اللّه است و الّا شافی خدا *
</p>
<p>
_ ١٣٧ايّتها النّاطقة بالثّنآء علی اللّه انّی قرئت نميقتک
</p>
<p>
النّاطقة بتحيّرک فی بعض الأحکام من شريعة اللّه منها صيد
</p>
<p>
الحيوانات المعصومة من الخطآء فلا تتحيّری من هذا فامعنی
</p>
<p>
النّظر فی الحقائق الکونيّة و سرّ حکمتها و رموزها و روابطها وضوابطها
</p>
<p>
فالکون مرتبطة من جميع الجهات ربطاً قويّاً لا يجوز الخلل
</p>
<p>
و الفتور فيه بوجه من الوجوه فجميع الأشيآء آکل و مأکول فی النشئة
</p>
<p>
الجسمانيّة فالنّبات تمتصّ من الجماد و الحيوان يحصد و يبتلع
</p>
<p>
النّبات و الأنسان يأکل الحيوان ثمّ الجماد يأکل جسم الأنسان
</p>
<p>
ص ١٥٤
</p>
<p>
و ينتقل الأجسام من برزخ الی برزخ آخر و من حيات الی حيات
</p>
<p>
آخر فکلّ شیء يمکن تعديله و تبديله الّا الأمر الوجودیّ لانّه
</p>
<p>
ممتنع التّبديل و التّعديل حيث هو اساس لحيات جميع الأجناس
</p>
<p>
و الأنواع و الحقائق الکونيّة فی عالم الأنشآء و اذا امعنت النّظر
</p>
<p>
بواسطة المرآت المکبّرة فی المياه و الأهوية الّتی يشرب منها
</p>
<p>
الأنسان و يتنفّس بها لتشاهدين بانّ فی کلّ نَفَس کلّ يتنفّس به
</p>
<p>
الأنسان يبتلع مبلغاً وفيراً من الحيوانات و فی کلّ شربة ماء يبتلع
</p>
<p>
الأنسان حيوانات شتّی فهل من الأمکان منع هذا الأمر لأنّ الکائنات
</p>
<p>
کلّها آکل و مأکول و بهذا تقوم بنية الموجودات و الّا انحلّ روابط
</p>
<p>
الوجود بين الامکان ثمّ الشّیء کلّما تهشّم و تلاشی و حرم من حيات
</p>
<p>
ترقّی الی عالم حيات اعظم من الاوّل مثلاً ترک الحيات الجماديّة
</p>
<p>
فترقّی الی الحيات النّباتيّة ثمّ ترک الحيات النّباتيّة فترقّی الی عالم
</p>
<p>
الحيات الحيوانيّة ثمّ ترک الحيات الحيوانيّة فترقّی الی عالم
</p>
<p>
الحيات الأنسانيّة و هذا من فضل ربّک الرّحمن الرّحيم و اسئل اللّه
</p>
<p>
بان يؤيّدک علی ادراک الأسرار المودعة فی حقيقة الوجود و يکشف
</p>
<p>
عنک و عن اختک الغطآء حتّی يظهر السّرّ المصون و الرّمز المکنون
</p>
<p>
ظهور الشّمس فی رابعة النّهار و يوفّق اختک و قرينک علی
</p>
<p>
الدّخول فی ملکوت اللّه و يشفيک عن کلّ عوارض جسمانيّة
</p>
<p>
او روحانيّة فی عالم الأيجاد *
</p>
<p>
ص ١٥٥
</p>
<p>
_ ١٣٨ای احبّای الهی اساس ملکوت الهی بر عدل و انصاف
</p>
<p>
و رحم و مروّت و مهربانی بهر نفسی است پس بجان و دل بايد
</p>
<p>
بکوشيد تا بعالم انسانی من دون استثناء محبّت و مهربانی نمائيد
</p>
<p>
مگر نفوسيکه غرض و مرضی دارند با شخص ظالم و يا خائن و يا
</p>
<p>
سارق نميشود مهربانی نمود زيرا مهربانی سبب طغيان او ميگردد
</p>
<p>
نه انتباه او کاذب را آنچه ملاطفت نمائی بر دروغ می‌افزايد
</p>
<p>
گمان ميکند که نميدانی و حال آنکه ميدانی ولی رأفت کبری مانع
</p>
<p>
از اظهار است باری احبّای الهی بايد نه تنها بانسان
</p>
<p>
رأفت و رحمت داشته باشند بلکه بايد بجميع ذی روح نهايت
</p>
<p>
مهربانی نمايند زيرا حيوان با انسان در احساسات جسمانی و
</p>
<p>
روح حيوانی مشترکست ولی انسان ملتفت اين حقيقت نيست
</p>
<p>
گمان مينمايد که احساس حصر در انسانست لهذا ظلم بحيوان
</p>
<p>
ميکند امّا بحقيقت چه فرقی در ميان احساسات جسمانی احساس
</p>
<p>
واحد است خواه اذيّت بانسان کنی و خواه اذيّت بحيوان ابداً
</p>
<p>
فرقی ندارد بلکه اذيّت بحيوان ضررش بيشتر است زيرا انسان
</p>
<p>
زبان دارد شکوه نمايد آه و ناله کند و اگر صدمه ئی باو رسد
</p>
<p>
بحکومت مراجعت کند حکومت دفع تعدّی کند ولی حيوان بيچاره
</p>
<p>
زبان بسته است نه شکوه تواند و نه بشکايت به حکومت مقتدر است
</p>
<p>
اگر هزار جفا از انسانی ببيند نه لساناً مدافعه تواند و نه عدالةً دادخواهی
</p>
<p>
ص ١٥٦
</p>
<p>
کند پس بايد ملاحظه حيوانرا بسيار داشت و بيشتر از انسان
</p>
<p>
رحم نمود اطفال را از صغر نوعی تربيت نمائيد که بی‌نهايت
</p>
<p>
بحيوان رؤف و مهربان باشند اگر حيوانی مريض است در علاج او
</p>
<p>
کوشند اگر گرسنه است اطعام نمايند اگر تشنه است سيراب کنند
</p>
<p>
اگر خسته است در راحتش بکوشند انسان اکثر گنه کارند و حيوان
</p>
<p>
بيگناه البتّه بيگناهانرا مرحمت بيشتر بايد کرد و مهربانی بيشتر
</p>
<p>
بايد نمود مگر حيوانات موذيه را مثل گرگ خونخوار مثل مار گزنده
</p>
<p>
و ساير حيوانات موذيه چه که رحم باينها ظلم بانسان و حيوانات
</p>
<p>
ديگر است مثلاً اگر گرگی را رأفت و مهربانی نمائی اين ظلم
</p>
<p>
بگوسفند است يک گلّه گوسفند را از ميان بردارد کلب عقور را اگر
</p>
<p>
فرصت دهی هزار حيوان و انسانرا سبب هلاک شود پس رأفت
</p>
<p>
بحيوان درّنده ظلم بحيوانات مظلومه است لهذا بايد چاره
</p>
<p>
آنرا نمود ولکن بحيوانات مبارکه بايد بی‌نهايت مهربانی نمود
</p>
<p>
هر چه بيشتر بهتر و اين رأفت و مهربانی از اساس ملکوت الهی است
</p>
<p>
اين مسئله را بسيار منظور داريد *
</p>
<p>
_ ١٣٩ای امة اللّه بشارت الهيّه را بايد در نهايت وقار
</p>
<p>
و بزرگواری انتشار داد و تا انسان بآنچه از لوازم بشارتست قيام
</p>
<p>
ننمايد کلام تأثير نکند ای کنيز الهی روح انسانيرا قوّت و قدرتی
</p>
<p>
ص ١٥٧
</p>
<p>
عجيب است ولی بايد تأييد از روح القدس برسد ديگر آنچه
</p>
<p>
ميشنوی اوهامست امّا اگر مؤيّد بفيض روح القدس شود قوّتی
</p>
<p>
عجيب بنمايد و اکتشاف حقائق نمايد و بر اسرار مطّلع شود جميع
</p>
<p>
توجّه را بروح القدس نمائيد و هر کس را باين توجّه دعوت کنيد پس
</p>
<p>
مشاهده آثار عجيبه نمائيد ای امة اللّه نجوم افلاک را تأثيرات
</p>
<p>
معنويّه در عالم خاک نه امّا اجزاء کائنات در اين فضای نامتناهی
</p>
<p>
با يکديگر در نهايت ارتباط از اين ارتباط تأثير و تأثّر مادّی حاصل
</p>
<p>
گردد و مادون فيض روح القدس جميع آنچه ميشنوی از قوّه بيهوشی
</p>
<p>
يا شيپور آوازه خوانی مردگان اوهام محض است ولی از فيض روح القدس
</p>
<p>
هر چه خواهی بگو و آنچه شنوی بپذير امّا اشخاص مذکوره يعنی
</p>
<p>
اهل شيپور از اين فيض بکلّی بی‌بهره و محروم اين اوهامست
</p>
<p>
ای امة اللّه استجابت دعا بواسطه مظاهر کلّيّه الهيّه است امّا
</p>
<p>
بجهت حصول امور جسمانی غافلان نيز اگر تضرّع و ابتهال نمايند
</p>
<p>
و تضرّع بخدا کنند باز تأثير نمايد ای امة اللّه هر چند حقيقت
</p>
<p>
الوهيّت مقدّس و نامحدود است ولی مقاصد و حاجات عباد محدود
</p>
<p>
فيض الهی مانند باران آسمانيست آب را هيچ شکلی و حدودی نه
</p>
<p>
لکن در هر موضعی بحسب استعداد آن موضع حدود و صورت و شکلی
</p>
<p>
حاصل نمايد آن آب نامحدود در حوض مربّع شکل مربّع يابد
</p>
<p>
و همچنين در حوض مسدّس و مثمّن آب را هندسه و حدود و شکلی نه
</p>
<p>
ص ١٥٨
</p>
<p>
امّا بمقتضای مکان شکلی از اشکال حاصل نمايد بهمچنين ذات
</p>
<p>
مقدّس حق نامحدود امّا تجلّيات و فيض در کائنات محدود بحدود
</p>
<p>
گردد لهذا دعای اشخاص مخصوص در بعضی خصوص استجابت
</p>
<p>
گردد ای امة اللّه مثل حضرت مسيح مثل حضرت آدمست انسان
</p>
<p>
اوّلی که در اينجهان تکوّن يافت آيا پدر و مادر داشت يقين است
</p>
<p>
که نه پدری و نه مادری امّا حضرت مسيح بی‌پدر بود ای امة اللّه
</p>
<p>
مناجاتهائی که بجهت طلب شفا صادر شده شامل شفای جسمانی
</p>
<p>
و روحانی هر دو بوده لهذا بجهت شفای روحانی و جسمانی هر دو
</p>
<p>
تلاوت نمائيد اگر مريض را شفا مناسب و موافق البتّه عنايت گردد
</p>
<p>
ولی بعضی از مريضها شفا از برايشان سبب ضررهائی ديگر شود
</p>
<p>
اينست که حکمت اقتضای استجابت دعا ننمايد ای امة اللّه قوّه
</p>
<p>
روح القدس امراض جسمانی و روحانی هر دو را شفا دهد ای امة اللّه
</p>
<p>
در تورات ميفرمايد ( درّه اکر را برای باب اميد بشما خواهم داد )
</p>
<p>
اين درّه اکر شهر عکّاست يقيناً و هر کس جز اين تفسير نمايد جاهلست *
</p>
<p>
_ ١٤٠در خصوص مسئله جلوه مسيح و موسی و الياس و پدر
</p>
<p>
آسمانی در کوه طابور که در انجيل مذکور است سؤال نموده بوديد
</p>
<p>
اين قضيّه را ديده بصيرت حوارييّن کشف نمود لهذا سرّ مکنون بود
</p>
<p>
ص ١٥٩
</p>
<p>
و اين قضيّه از اکتشافات روحانيّه آنان بود و الّا اگر مقصد
</p>
<p>
اکتشافات جسمانيّه باشد يعنی بصر ظاهر مشاهدهء آن جلوه
</p>
<p>
نموده باشد ديگران هم بسيار در آن کوه و بيابان بودند چرا
</p>
<p>
آنان مشاهده ننمودند و چرا حضرت بکتمان امر فرمودند اين
</p>
<p>
واضح و مشهود است که اکتشافات روحانيّه و جلوه ملکوتيّه بود
</p>
<p>
و اينست که حضرت مسيح ميفرمايد مستور داريد تا وقتيکه پسر انسان
</p>
<p>
از اموات قيام نمايد يعنی تا آنکه امر اللّه بلند شود و کلمة اللّه
</p>
<p>
نافذ گردد و حقيقت مسيح قيام نمايد *
</p>
<p>
_ ١٤١ايّتها الشّعلة الحبّيّة الملتهبة بنار محبّة اللّه
</p>
<p>
انّی قرئت کتابک الوارد من عندک و ابتهجت قلباً بالمعنی البديع
</p>
<p>
و المضمون البليغ الدّالّ علی فرط خلوصک فی امر اللّه و ثبوتک علی
</p>
<p>
صراط ملکوت اللّه و استقامتک فی امر اللّه لأنّ هذا اهمّ الأمور
</p>
<p>
عند اللّه کم من نفوس اقبلوا الی اللّه و دخلوا فی ظلّ کلمة اللّه
</p>
<p>
و اشتهروا فی الآفاق کيهوذا الأسخر يوطی ثمّ عند ما اشتدّ الأمتحان
</p>
<p>
و عظم الأفتتان زلّت اقدامهم عن الصّراط و رجعوا من الأقرار الی
</p>
<p>
الأنکار و ارتدّوا من الحبّ و الوفاق الی اشدّ النّفاق فظهرت قوّة
</p>
<p>
الأمتحان الّذی يتزعزع منه الأرکان انّ يهوذا الأسخر يوطی کان
</p>
<p>
اعظم الحواريّين و يدعو الی المسيح فظنّ انّ المسيح زادت عواطفه
</p>
<p>
ص ١٦٠
</p>
<p>
علی پطرس الحواری و لمّا قال له انت پطرس و علی هذا الصّخر
</p>
<p>
ابنی کنيستی فأثّر هذا الخطاب و التّخصيص لپطرس تأثيرا اورث
</p>
<p>
حسداً فی قلب يهوذا و لاجل هذا اعرض بعد ما اقبل و انکر بعد
</p>
<p>
ما اقرّ و ابغض بعد ما احبّ حتّی صار سبباً لصلب ذلک السّيّد
</p>
<p>
الجليل و النّور المبين و هذا عاقبة الحسد الّذی هو اعظم سبب
</p>
<p>
لارتداد البشر عن الصّراط المستقيم و بمثل هذا قد حدث و سيحدث
</p>
<p>
فی هذا الأمر العظيم ولکن لا بأس فی هذا لانّه هو السّبب
</p>
<p>
لظهور ثبوت الآخرين و قيام النّفوس الثّابتة الرّاسخة کالجبال
</p>
<p>
الرّاسيات علی حبّ النّور المبين و انّک انت بلّغی امآء الرّحمن
</p>
<p>
بانّهنّ يثبتن علی حبّ البهآء اذا اشتدّ الأمتحان و الأفتتان
</p>
<p>
لأنّ الزّوابع و الأرياح تمرّ فی موسم الشّتآء ثمّ يأتی الرّبيع
</p>
<p>
بالمنظر البديع و يزيّن التّلول و السّهول بالرّياحين و الورد الأنيق
</p>
<p>
و تترنّم الطّيور بالحان السّرور علی غصون الأشجار و تخطب
</p>
<p>
با حسن الأنغام علی منابر الأفنان بابدع الألحان فسوف تنظرين
</p>
<p>
انّ الأنوار قد سطعت و رايات الملکوت قد خفقت و نفحات اللّه قد
</p>
<p>
انتشرت و جنود الملکوت قد نزلت و ملائکة السّمآء قد ايّدت و روح القدس
</p>
<p>
قد نفثت علی تلک الآفاق فترين المتزلزلين و المتزلزلات خائبين
</p>
<p>
و خائبات و خاسرين و خاسرات و هذا امر محتوم من ربّ الآيات
</p>
<p>
و انّک انت طوبی لک لثبوتک علی امر اللّه و رسوخک علی ميثاق اللّه
</p>
<p>
ص ١٦١
</p>
<p>
و انّی ابتهل الی اللّه ان يعطيک روحاً رحمانيّاً و دماً ملکوتيّاً
</p>
<p>
و يجعلک ورقة ريّانة نضرة علی شجرة الحيات حتّی تخدمی امآء
</p>
<p>
الرّحمن بالرّوح و الرّيحان و ربّک الکريم يؤيّدک علی خدمته فی کرمه
</p>
<p>
العظيم و يجعلک واسطة لبثّ روح الأتّحاد و الأتّفاق بين امآء
</p>
<p>
الرّحمن و يفتح بصيرتک بنور العرفان و يغفر السّيّئات و يبدّلها
</p>
<p>
بالحسنات انّ ربّک غفور رحيم و ذوفضل عظيم *
</p>
<p>
_ ١٤٢ای کنيز عزيز الهی حمد کن خدا را که در آستان
</p>
<p>
مقدّسش مقرّبی و در ملکوت عزّتش معزّز در محفلی رئيسی که
</p>
<p>
انطباع محفل ملأ اعلی است و عکس صور ملکوت ابهی بجان و دل
</p>
<p>
در نهايت تبتّل و تضرّع و خشوع و خضوع در ترويج شريعت اللّه بکوش
</p>
<p>
و در نشر نفحات اللّه جهد کن همّتی بنما که رئيس حقيقی محافل
</p>
<p>
روحانيان گردی و انيس ملائکهء ملکوت رحمن .
</p>
<p>
سؤال از آيه دهم تا آيه هفدهم از اصحاح بيست و يکم از رؤيای
</p>
<p>
يوحنّاء لاهوتی نموده بوديد بدان که فلک خورشيد درخشنده
</p>
<p>
عالم امکانرا بحسب قواعد رياضيّه دوازده بروج تقسيم و تعيين
</p>
<p>
نموده‌اند که آنرا بروج اثنا عشر مينامند بهمچنين شمس حقيقت را
</p>
<p>
نيز اشراق و فيض در دوازده برج تقديس است و مقصود از اين
</p>
<p>
بروج نفوس مقدّسه‌اند که مطالع تقديسند و مشارق انوار توحيد
</p>
<p>
ص ١٦٢
</p>
<p>
ملاحظه فرما که در زمان حضرت کليم اللّه دوازده نفوس مقدّسه
</p>
<p>
بودند که اينها پيشوايان اسباط بودند و همچنين در دوره حضرت
</p>
<p>
روح ملاحظه نما که دوازده حواريّين در ظلّ آن نيّر علّيّين بودند
</p>
<p>
و شمس حقيقت را از آن مطالع نورانی اشراقی مانند آفتاب آسمانی
</p>
<p>
ظاهر و همچنين در زمان حضرت محمّد ملاحظه نما که دوازده
</p>
<p>
مطالع تقديس بودند که مظاهر تأييد بودند امر بر اين منوالست
</p>
<p>
لهذا حضرت يحيای لاهوتی در رؤيای خويش دوازده ابواب
</p>
<p>
و دوازده اساس بيان فرموده .
</p>
<p>
مقصد از مدينه عظيمه مقدّسهء اورشليم که از آسمان نازل شده
</p>
<p>
شريعت مقدّسه الهيّه است و اين مسئله در اکثر الواح و زبر انبيای
</p>
<p>
سلف مذکور و موجود مثلاً در جائی ميفرمايد که ملاحظه نمودم
</p>
<p>
اورشليم بصحرا ميرود مقصد آنست که اين اورشليم آسمانيرا
</p>
<p>
دوازده ابوابست که نفوس مقبله از اين ابواب داخل در آن مدينه
</p>
<p>
الهيّه ميگردند آن ابواب نفوسی هستند که نجوم هدايتند و ابواب
</p>
<p>
فيض و معرفت و در آن ابواب دوازده ملائکه قائم مراد از مَلَک
</p>
<p>
قوّه تأييد الهيست که آن شمع قوّت تأييد الهيّه در مشکوة آن نفوس
</p>
<p>
لائح و ساطع خواهد شد يعنی هر يک از آن نفوس مؤيّد بتأييد
</p>
<p>
شديد القوی خواهد بود و اين ابواب دوازده محيط بر جميع
</p>
<p>
جهانست مقصد اينست که من فی الوجود در ظلّ آن نفوس است
</p>
<p>
ص ١٦٣
</p>
<p>
و همچنين اين ابواب دوازده اساس مدينة اللّه و اورشليم الهی
</p>
<p>
هستند و بر هر يک از اين اساس اسم يک رسولی از رسولان حضرت
</p>
<p>
روح مرقومست يعنی مظهر کمالات و بشارات و فضائل و خصائل آن
</p>
<p>
نفس مقدّس است .
</p>
<p>
باری بعد ميفرمايد آنکه با من تکلّم مينمود با او قصبه بود از زر يعنی
</p>
<p>
ذرع و اندازه که بآن مدينه و ابواب و ابراجش را ذرع ميکرد مقصد
</p>
<p>
اينست که نفوسی بعصاء نباتی يعنی قضيب هدايت ميکردند
</p>
<p>
و چوپانی مينمودند چون عصای موسوی و بعضی بعصائی از حديد
</p>
<p>
تربيت و چوپانی ميکردند چون دور محمّدی و در اين کور چون
</p>
<p>
دور عظيم است عصای نباتی و عصای حديدی بعصائی مانند
</p>
<p>
ذهب ابريز که از خزائن و کنز بی‌پايان ملکوت الهيست تبديل خواهد
</p>
<p>
شد و بآن تربيت خواهند گشت فرق را ملاحظه بفرمائيد که در
</p>
<p>
زمانی تعاليم الهی بمثابه اغصان شجر بود و بآن نشر آثار الهی
</p>
<p>
و ترويج شريعت اللّه و تأسيس دين اللّه ميگشت بعد زمانی آمد
</p>
<p>
که عصای آن راعی حقيقی بمنزله حديد بود و حال در اين دور مکرّم
</p>
<p>
بديع آن عصا بمنزله ذهب ابريز است چه قدر تفاوت در ميانست
</p>
<p>
پس بدان که شريعت اللّه و تعاليم الهيّه چه قدر در اين دور ترقّی
</p>
<p>
نموده تا بدرجه رسيده که ممتاز از دورهای سابق گشته بلکه اين
</p>
<p>
ذهب ابريز است و آن حديد و قضيب اين مختصر جوابيست که
</p>
<p>
ص ١٦٤
</p>
<p>
مرقوم شد زيرا فرصت بيش از اين نبود البتّه معذور خواهيد
</p>
<p>
داشت کنيزان الهی بايد بمقامی بيايند که خود ادراک حقائق
</p>
<p>
و معانی کنند و بر هر کلمه بيانی مفصّل توانند و چشمه حکمت
</p>
<p>
از حقيقت قلبشان مانند عين فوّاره جوشش و نبعان نمايد *
</p>
<p>
_ ١٤٣ايّها المقبل الی روح المسيح فی ملکوت اللّه
</p>
<p>
انّ الجسد مرکّب من عناصر جسمانيّه و لابدّ لکلّ ترکيب من تحليل
</p>
<p>
و لکنّ الرّوح ساذج مجرّد لطيف روحانی باق ابدیّ ربّانی فمن
</p>
<p>
اراد المسيح من حيث جسمه قد ضيّعه و احتجب عنه و من اراد المسيح
</p>
<p>
من حيث الرّوح زاد يوماً فيوماً انشراحاً و انجذاباً و اشتعالاً
</p>
<p>
و حبّاً و قرباً و مشاهدةً و عياناً فعليک ان تطلب روح المسيح فی
</p>
<p>
هذا اليوم البديع و انّ السّماء الّتی صعد اليها المسيح ليس
</p>
<p>
هذا الفضاء غير المتناهی بل سمائه ملکوت ربّه الکريم کما قال
</p>
<p>
نزلت من السّمآء و ايضاً قال ابن الأنسان فی السّمآء اذاً ظهر
</p>
<p>
انّ سمائه مقدّسة عن الجهات و محيطة بالوجود و رفيعة لأهل
</p>
<p>
السّجود تضرّع الی اللّه ان تصعد الی ذلک السّمآء و تذوق من
</p>
<p>
مائدتها فيهذا العصر المجيد ثمّ اعلم انّ القوم الی اليوم
</p>
<p>
لم يعرفوا اسرار الکتاب فيظنّون انّ المسيح قد حرم من سمائه
</p>
<p>
لمّا کان فی الدّنيا و سقط من اوج علائه ثمّ صعد الی تلک الذّروة
</p>
<p>
ص ١٦٥
</p>
<p>
العليا ای السّمآء الّتی لا وجود لها بل هی فضاء و ينتظرون ان
</p>
<p>
يسقط منها راکباً علی السّحاب و يظنّون انّ فی السمّآء سحاب
</p>
<p>
فيرکب عليه و ينزل به و الحال انّ السّحاب ابخرة تتصاعد من الارض
</p>
<p>
و لا تنزل من السّمآء بل السّحاب المذکور فی الأنجيل هو الهيکل
</p>
<p>
البشریّ لانّه صار حجاباً لهم مثل السّحاب عن مشاهدة شمس
</p>
<p>
الحقيقة السّاطعة فی افق المسيح اسئل اللّه ان يفتح علی وجهک
</p>
<p>
ابواب الکشف و الشّهود حتّی تطّلع باسرار اللّه فيهذا اليوم المشهود
</p>
<p>
و انّی اشتاق الی لقاک ولکن هذه الأوقات لا يوافق حضورک و
</p>
<p>
انشاء اللّه نخبرک فی وقت موافق حتّی تحضر بکلّ فرح و سرور *
</p>
<p>
_ ١٤٤ای محبّ عالم انسانی نامه تو رسيد الحمد للّه
</p>
<p>
دليل بر صحّت و سلامت تو بود از جواب نامه سابق متصوّر چنين بود
</p>
<p>
که ميان شما و احبّا الفتی حاصل گردد هر نفسی را بايد نظر
</p>
<p>
بآنچه در او ممدوح است نمود در اين حالت انسان با جميع بشر
</p>
<p>
الفت تواند امّا اگر بنقائص نفوس انسان نظر کند کار بسيار مشکل
</p>
<p>
است در زمان حضرت مسيح روح العالمين له الفدا تصادفا بسگ
</p>
<p>
مرده ئی مرور نمودند که اعضايش متلاشی و متعفّن و بد منظر شده بود
</p>
<p>
يکی از حاضرين گفت اين سگ چه قدر متعفّن شده است ديگری
</p>
<p>
گفت چقدر کريه و بد منظر شده است باری هر يک چيزی گفت
</p>
<p>
ص ١٦٦
</p>
<p>
حضرت مسيح فرمود نظر بدندانهای او کنيد که چقدر سفيد است
</p>
<p>
آن نظر خطا پوش حضرت مسيح هيچ عيوب او نديد عضوی که
</p>
<p>
در او کريه نبود دندانهای او بود سفيدی دندانهای او را ديد
</p>
<p>
پس بايد نظر بکمال نفوس نمود نه بنقص نفوس الحمد للّه تو را
</p>
<p>
مقصد خير نفوس و اکمال نقائص است اين نيّت خير نتائج ممدوحه بخشد *
</p>
<p>
_ ١٤٥در خصوص مسئله اکتشافات روحيّه بيان نموده بوديد
</p>
<p>
روح انسانی قوّهء محيطه بر حقائق اشياست آنچه مشاهده
</p>
<p>
ميکنی از صنايع و بدايع و آثار و کشفيّات وقتی در حيّز غيب بوده
</p>
<p>
و امر مکنون روح انسانی کشف آن سرّ مکنون نموده و آنرا از حيّز
</p>
<p>
غيب بعالم شهود آورده مثلاً قوّه بخاريّه فتو غراف فنگراف تلغراف
</p>
<p>
مسائل رياضيّه جميع اينها وقتی سرّ مکنون و رمز مصون بوده
</p>
<p>
روح انسان کشف اين اسرار پنهان نموده و از غيب بشهود آورده
</p>
<p>
پس معلوم شد روح انسانی قوّه محيطه است و تصرّف در حقائق
</p>
<p>
اشيا دارد و کشف اسرار مکنون در حيّز ناسوت ميکند امّا روح الهی
</p>
<p>
کشف حقائق الهيّه و اسرار کونيّه در حيّز لاهوت مينمايد اميدوارم که
</p>
<p>
موفّق بروح الهی گردی تا کاشف اسرار لاهوت شوی و واقف
</p>
<p>
باسرار ناسوت و سؤال از آيه ٣٠ در فصل ١٤ از کتاب يوحنّا
</p>
<p>
ص ١٦٧
</p>
<p>
نموده بوديد که حضرت مسيح فرموده ديگر با شما بسيار صحبت
</p>
<p>
نخواهم نمود چه که مالک اين دنيا ميآيد و هيچ چيز در من ندارد
</p>
<p>
مالک دنيا جمال مبارکست و هيچ چيز در من ندارد معنيش اينست
</p>
<p>
که بعد از من کل از من مستفيضند امّا او مستقلّ است و از من فيض
</p>
<p>
نگيرد يعنی مستغنی از فيض من است ٠
</p>
<p>
و امّا سؤال از کشف ارواح بعد از خلع اجسام نموده بوديد البتّه
</p>
<p>
آن عالم عالم کشف و شهود است زيرا حجاب از ميان بر خيزد
</p>
<p>
و روح انسانی مشاهده نفوس مافوق و مادون و هم رتبه را مينمايد
</p>
<p>
مثالش انسان وقتی که در عالم رحم بود حجاب در بصر داشت و جميع
</p>
<p>
اشياء مستور چون از عالم رحم تولّد شد باينجهان آمد اينعالم
</p>
<p>
بالنّسبه بعالم رحم عالم کشف و شهود است لهذا مشاهده جميع
</p>
<p>
اشيا را ببصر ظاهر مينمايد بهمچنين چون از اين عالم بعالم ديگر
</p>
<p>
رحلت کرد آنچه در اينعالم مستور بوده در آنعالم مکشوف گردد
</p>
<p>
در آن عالم بنظر بصيرت جميع اشيا را ادراک و مشاهده خواهد نمود
</p>
<p>
اقران و امثال و مافوق خود و مادون خويش را مشاهده خواهد کرد
</p>
<p>
و امّا تساوی ارواح در عالم اعلی مقصود اينست که ارواح مؤمنين
</p>
<p>
در وقت ظهور در عالم جسد متساويند و کلّ طيّب و طاهر امّا در اينعالم
</p>
<p>
امتياز پيدا خواهند کرد بعضی مقام اعلی يابند و بعضی حدّ
</p>
<p>
اوسط جويند و يا در بدايت مراتب مانند اين تساوی در مبدء
</p>
<p>
ص ١٦٨
</p>
<p>
وجود است و اين امتياز بعد از صعود و در خصوص ساعير مرقوم
</p>
<p>
نموده بوديد ساعير محلّيست در جهت ناصره در جليل واقع .
</p>
<p>
و امّا در خصوص بيان ايّوب که در آيه ٢٥ / ٢٧ در فصل ١٩ ميفرمايد
</p>
<p>
امّا من دانستم که ولیّ من زنده است و عاقبت بر زمين قيام خواهد
</p>
<p>
نمود ولیّ در اينجا مراد اينست که من مخذول نخواهم ماند و ولی
</p>
<p>
و ظهير دارم و ناصر و معين من عاقبت ظاهر خواهد گشت و حال
</p>
<p>
با وجود آنکه جسم ضعيف گشته و کرم افتاده بعد از اين شفا خواهم
</p>
<p>
يافت و باين چشم خود يعنی بصيرت خويش او را خواهم ديد اين
</p>
<p>
بيان بعد از آنست که او را ملامت نمودند و خود او نيز از صدمه
</p>
<p>
بلايای خويش ذکر نمود و چون بجسدش از شدّت مرض کرم افتاده
</p>
<p>
بود خواست بفرمايد که من از جميع امراض شفا خواهم يافت و در همين
</p>
<p>
جسد بچشم خود ولیّ خود را خواهم ديد .
</p>
<p>
و امّا زنيکه به بيابان خواهد رفت در مکاشفات يوحنّا در اصحاح
</p>
<p>
ثانی عشر مذکور و علامتی عظيم در آسمان ظاهر شد زنيکه آفتاب را
</p>
<p>
در بر دارد و ماه زير پاهايش مراد از اين زن شريعت اللّه است
</p>
<p>
زيرا باصطلاح کتب مقدّسه کنايه از شريعت اللّه است که در اينجا تعبير
</p>
<p>
بزن شده است و دو کوکب شمس و قمر يعنی دو سلطنت ترک و فرس
</p>
<p>
در ظلّ شريعت اللّه هستند شمس علامت دولت فرس است و قمر
</p>
<p>
که هلال باشد علامت دولت ترک و دوازده اکليل دوازده امامند
</p>
<p>
ص ١٦٩
</p>
<p>
که مانند حواريّين تأييد دين اللّه نمودند و ولد مولود جمال
</p>
<p>
معبود است که از شريعت اللّه تولّد يافته بعد ميفرمايد که آن زن
</p>
<p>
فرار به برّيّه کرد يعنی شريعت اللّه از فلسطين بصحرای حجاز
</p>
<p>
انتقال نمود و در آنجا هزار دويست شصت سال اقامت کرد يعنی
</p>
<p>
تا يوم ظهور ولد موعود و اين معلومست که در کتاب مقدّس هر روز
</p>
<p>
عبارت از يکسالست *
</p>
<p>
_ ١٤٦ايّتها المشتعلة بنار محبّة اللّه قد اطّلعت بمضمون
</p>
<p>
تحريرک المنير و حمدت اللّه علی وصولک سالماً الی تلک المدينة
</p>
<p>
الواسعة الأرجآء و ارجو اللّه ان يجعل لرجوعک تأثيراً عظيما
</p>
<p>
بعون اللّه و ذلک انّما يتيسّر عند تجرّدک عن علائق هذه الدّنيا
</p>
<p>
بان تلبس قميص التّقديس و تجعل کلّ افکارک و اذکارک محصورة
</p>
<p>
فی الأشتغال بذکرک اللّه و نشرک لنفحات القدس و الأعمال الصّالحة
</p>
<p>
و ايقاظ الغافلين و ابرآء الأکمه و الأصمّ و الأبکم و احيآء الأموات
</p>
<p>
بقوّة الرّوح لأنّ النّفوس صمّ بکم عمی کما اخبر عنهم المسيح فی
</p>
<p>
الأنجيل و قال انّنی اشف هؤلآء و ترأفی بوالدتک الضّعيفة
</p>
<p>
و کلّميها بکلام ملکوتیّ حتّی ينشرح قلبها و بلّغی تحيّتی الی
</p>
<p>
امة اللّه ميس فورد و بشّريها بايّام ملکوت اللّه و قولی لها طوبی لک
</p>
<p>
لنيّتک الصّالحة طوبی لک لأعمالک البرّيّة طوبی لک لأخلاقک
</p>
<p>
ص ١٧٠
</p>
<p>
الرّوحانيّه انّی احبّک لهذه النّوايا و الأعمال و الأخلاق و قولی
</p>
<p>
لها تذکّری المسيح و ايّامه و ذلّه و بلآئه و عدم اعتنآء النّاس به
</p>
<p>
کانوا اليهود يستهزؤن به و يسخرون منه و يقولون السّلام عليک
</p>
<p>
يا ملک اليهود السّلام عليک يا ملک الملوک و کانوا يسندونه الی
</p>
<p>
الجنون و يقولون کيف امر هذا المصلوب يحيط بالآفاق شرقها و
</p>
<p>
غربها و لم يتّبعه الّا انفس معدودات من الصّيّادين و النّجّارين و
</p>
<p>
سائر الأوغاد هيهات هيهات هذه اوهام ثمّ انظری ما ذا وقع
</p>
<p>
قد انتکس رايات العظمة و ارتفعت رايته العليا و افل کلّ الکواکب
</p>
<p>
السّاطعة فی سمآء الأفتخار فی مغرب الزّوال و امّا کوکبه اللّامع
</p>
<p>
اشرق من افق العزّة الأبديّه علی ممرّ القرون و الأعصار فاعتبروا
</p>
<p>
يا اولی الأبصار و الان سترون اعظم من هذا ثمّ اعلمی بانّ القوی
</p>
<p>
کلّها عاجزة فی تأسيس السّلم العام و مقاومة السّلطة الحاکمة
</p>
<p>
بالحرب العوان فی کلّ عصر و اوان و لکنّ القوّة الملکوتيّه و قدرة
</p>
<p>
روح القدس سترفع راية الحبّ و الصّلح الی الأوج الأعلی و تخفق علی
</p>
<p>
صروح المجد بنسمات قويّة من مهبّ عناية اللّه و بلّغی تحيّتی الی
</p>
<p>
مسيس فلورانس و قولی لها انّ اهل الکنائس ترکوا الأساس و تشبّثوا
</p>
<p>
باصول ليس لها اهميّة عند اللّه مثلهم کمثل الفريسيّين کانوا يصلّون
</p>
<p>
و يصومون ثمّ يفتون بقتل المسيح لعمر اللّه انّ هذا لشیء عجاب
</p>
<p>
و انّک انت يا امة اللّه ناجی ربّک بهذه المناجات و قولی :
</p>
<p>
ص ١٧١
</p>
<p>
الهی الهی انلنی کأس الأنقطاع و رنّحنی بصهباء محبّتک فی
</p>
<p>
محفل التّجلّی و الأحسان و نجّنی من شئون النّفس و الهوی و اطلقنی
</p>
<p>
من قيود الدّار الدّنيا منجذبة الی ملکوتک الأعلی و منشرحة
</p>
<p>
بنفحات قدسک بين الأمآء ای ربّ نوّر وجهی بنور الألطاف
</p>
<p>
و اجل بصری بمشاهدة آثار قدرتک الکبری و اشرح صدری بنور
</p>
<p>
معرفتک العظمی و فرّح روحی ببشاراتک المحيية للأرواح يا مالک
</p>
<p>
الملک و الملکوت و ظاهر العزّة و الجبروت حتّی انشر آثارک و ابلّغ
</p>
<p>
امرک و ارفع کلمتک و اخدم شريعتک و اروّج تعاليمک انّک انت
</p>
<p>
المقتدر المعطی القویّ القدير
</p>
<p>
و امّا اصول التّبليغ اعلمی انّ التّبليغ انّما بالأعمال الملکوتيّة
</p>
<p>
و الأخلاق الرّحمانيّة و البيان الواضح المبين و البشارات الواضحة
</p>
<p>
السّاطعة من وجه الأنسان عند النّطق و البيان و يجب انّ اعماله
</p>
<p>
و افعاله تشهد بصدق اقواله هذا شأن کلّ ناشر لنفحات اللّه
</p>
<p>
و صفة کلّ مخلص فی امر اللّه و اذا وفّقک اللّه علی هذا اطمئنّی انّ ربّک
</p>
<p>
يلهمک بکلام الحقّ و ينطقک بنفثات روح القدس *
</p>
<p>
_ ١٤٧در وقايع سابقه در زمان مسيح تفکّر نما امور حاليّه واضح و آشکار گردد *
</p>
<p>
ص ١٧٢
</p>
<p>
_ ١٤٨ای ابناء و بنات ملکوت طيور مبارک شکور همواره
</p>
<p>
پرواز در اوج اعلی خواهند و آرزوی ابدع نغمات بفنون الحان
</p>
<p>
نمايند ولی خراطين مهين همواره آرزوی زير زمين کنند جهد
</p>
<p>
بليغ وسعی عظيم نمايند تا بعمق زمين اسفل سافلين رسند ابناء
</p>
<p>
ناسوت نيز چنينند نهايت آمال و آرزو توسيع دائره معيشت در
</p>
<p>
اينجهان فانی و حيات نابود دارند و حال آنکه کلّ اسير هزار
</p>
<p>
بلايا و مصائب و در هر طرفة العين در خطرند و امان حتّی از موت
</p>
<p>
بغتی ندارند لهذا در مدّت قليله ئی بکلّی محو و نابود گردند
</p>
<p>
و اثری بلکه خبری از آنان باقی نماند پس شما بستايش حضرت
</p>
<p>
بهآءاللّه پردازيد که بعون و عنايت او ابناء و بنات ملکوت گشتيد
</p>
<p>
مرغان چمنستان حقيقت شديد و باوج عزّت ابديّه پرواز نموديد
</p>
<p>
از جهان باقی نصيب يافتيد و از نفخه روح القدس بهره گرفتيد
</p>
<p>
حيات ديگر يافتيد و مقرّب درگاه احديّت شديد پس در کمال سرور
</p>
<p>
و حبور محفل روحانی بيارائيد و بتسبيح و تقديس و تمجيد و تبجيل
</p>
<p>
ربّ جليل پردازيد و ضجيج تضرّع و ابتهال را بملکوت ابهی برسانيد
</p>
<p>
و هر دم هزار شکرانه نمائيد که باين موهبت کبری فائز شديد *
</p>
<p>
_ ١٤٩ای صاحب چشم بينا آنچه مشاهده نمودی
</p>
<p>
عين واقعست در جهان بينش است عطر در غنچه مندمج و مندرجست
</p>
<p>
ص ١٧٣
</p>
<p>
چون شکفته گردد آن رائحه طيّبه منتشر شود گياه بی‌ثمر نبود
</p>
<p>
ولی بنظر چنين آيد زيرا هر گياهيرا اثر و خواصی در اين باغ الهی
</p>
<p>
و هر گياهی مانند گل صد برگ خندان مشام را معطّر نمايد مطمئنّ
</p>
<p>
باش صفحات اوراق هر چند از معانی و کلمات مرقومه بيخبرند ولی
</p>
<p>
بمقارنت آنکلمات در نهايت تعظيم و تکريم در دست دوستان ميگردند
</p>
<p>
اين مقارنت نيز صرف موهبتست روح انسانی چون از اين خاکدان فانی
</p>
<p>
بجهان رحمانی پرواز نمايد پرده بر افتد و حقايق آشکار گردد جميع
</p>
<p>
امور مجهوله معلوم شود و حقايق مستوره محسوس گردد ملاحظه نما که
</p>
<p>
انسان در عالم رحم از گوش کر بود و از چشم نابينا و از زبان لال و از جميع
</p>
<p>
احساسات محروم و چون از آنجهان ظلمانی باينعالم روشن و نورانی
</p>
<p>
انتقال نمود ديده بينا شد و گوش شنوا گشت و زبان گويا گرديد
</p>
<p>
همچنين چون از اينعالم فانی بجهان رحمانی شتابد ولادت روحانی
</p>
<p>
يابد ديده بصيرت باز شود وسمع روح شنوا گردد و جميع حقائق
</p>
<p>
مجهوله معلوم و آشکار شود سيّاح بينا چون در راهی عبور نمايد
</p>
<p>
البتّه کشفيّاترا بخاطر آرد مگر آنکه عوارضی عارض گردد و فراموش نمايد *
</p>
<p>
_ ١٥٠يا امة اللّه المشتعلة بنار محبّته لا تحزنی
</p>
<p>
من العسرة و العناء و لا تفرحی من الرّاحة و الرّخآء فی
</p>
<p>
هذه الدّنيا لأنّ کلتيهما يزولان و انّما حيات
</p>
<p>
ص ١٧٤
</p>
<p>
الدّنيا کسراب او عباب او ظلال وهل يتصوّر انّ السّراب يؤثّر
</p>
<p>
تأثير الشّراب لا و ربّ الأرباب لا تستوی الحقيقة و المجاز و شتّان
</p>
<p>
ما بين التّحقّق و التّمثّل و الخيال اعلمی انّ الملکوت حقيقة الوجود
</p>
<p>
و انّ النّاسوت ظلّه الممدود فالظّلّ معدوم متوهّم الوجود
</p>
<p>
و الصّور المرئيّة فی المآء اعدام تَتَرا اللأنظار بمظاهر النّقوش و
</p>
<p>
الرّسوم توکّلی علی اللّه و اعتمدی عليه و تذکّری بذکره فی کلّ حين انّه
</p>
<p>
يبدّل العسرة باليسر و الشدّة بالرّخآء و التّعب بالرّاحة العظمی
</p>
<p>
انّه علی کلّ شیء قدير و امّا اذا تسمعين منّی لا تتقيّدی بحالةٍ
</p>
<p>
من الأحوال بل فی کلّ حالةٍ اشکری ربّک الرّحمن و سلّمی الأمور
</p>
<p>
لارادته يتصرّف کيف يشآء و هذا خير لک عن کلّ شیء فی الآخرة و الأولی *
</p>
<p>
_ ١٥١ايّتها المؤمنة بوحدانيّة اللّه اعلمی انّه لا ينفع
</p>
<p>
الأنسان الّا حبّ الرّحمن و لا ينوّر قلب الأنسان الّا الشّعاع
</p>
<p>
السّاطع من ملکوت اللّه دعی کلّ فکر و ا ترکی کلّ ذکر و احصری الأفکار
</p>
<p>
فيما يرتقی به الأنسان الی سمآء موهبة اللّه و يطير به کلّ طير ملکوتیّ
</p>
<p>
الی الأوج الرّفيع مرکز العزّة الأبديّه فی عالم الامکان *
</p>
<p>
_ ١٥٢و امّا مسئله روح قاتل سؤال کردند که جزای قاتل
</p>
<p>
ص ١٧٥
</p>
<p>
چه چيز است در جواب گفته شد که قصاص بر قاتل يعنی اگر قاتل را
</p>
<p>
بکشند اين قتل جزای اوست بعد از قتل ديگر عدالت الهی
</p>
<p>
جزای ثانی بر او مرتّب نخواهد کرد زيرا عدل الهی قبول نمينمايد
</p>
<p>
که دو جزا به‌بيند *
</p>
<p>
_ ١٥٣ای امة اللّه شکرانه فيض رحمان در اين اوان عبارت
</p>
<p>
از نورانيّت قلب و احساسات وجدانست حقيقت شکرانه اينست
</p>
<p>
و امّا شکرانه بتقرير و تحرير هر چند دلپذير است ولی بالنّسبه بآن
</p>
<p>
مجاز است چه که اساس احساسات روحانيّه است و انبعاثات
</p>
<p>
وجدانيّه اميدوارم که بآن مؤيّد گردی امّا عدم استعداد و
</p>
<p>
استحقاق در يوم ميعاد مانع از فيض وجود نه زيرا يوم فضلست نه عدل
</p>
<p>
و اعطاء کلّ ذی حقّ حقّه عدلست پس نظر باستعداد خود نکن
</p>
<p>
نظر بفضل بيمنتهای جمال ابهی نما که فيضش شاملست و فضلش
</p>
<p>
کامل از خدا خواهم که بعون و عنايت حق در تدريس معانی حقيقی
</p>
<p>
تورات نهايت فصاحت و بلاغت و اقتدار و مهارت بنمائی توجّه
</p>
<p>
بملکوت الهی کن و استفاضه از فيض روح القدس و زبان بگشا
</p>
<p>
تأييدات روح ميرسد و امّا آنشمس عظيم که در رؤيا ديدی آن حضرت
</p>
<p>
موعود است و انوارش فيوضاتش و سطح آب جسم شفّاف يعنی قلوب
</p>
<p>
صافيه است و امواج آن هيجان قلوبست و اهتزاز نفوس يعنی
</p>
<p>
ص ١٧٦
</p>
<p>
احساسات روحانيّه است و سنوحات رحمانيّه حمد کن خدا را که
</p>
<p>
در عالم رؤيا چنين مکاشفه حاصل شد امّا مقصود از اينکه انسان
</p>
<p>
بکلّی خود را فراموش نمايد اينست که بسرّ فدا قيام نمايد و آن
</p>
<p>
محويّت احساسات بشريّه است و اضمحلال اخلاق مذمومه که
</p>
<p>
ظلمات کونيّه است نه اينکه صحّت جسمانی مبدّل بضعف و ناتوانی
</p>
<p>
شود بدرگاه احديّت عجز و نياز آرم که برکات آسمانی و مغفرت رحمانی
</p>
<p>
شامل حال مادر عزيز و خواهران و خويشان مهربان گردد علی الخصوص
</p>
<p>
خواستگارت که ناگهان از اينجهان بجهان ديگر شتافت *
</p>
<p>
_ ١٥٤ای پسر ملکوت نامه‌های شيرين و عبارات دلنشين
</p>
<p>
تو همواره سبب فرح قلوبست و نغمه چون ملکوتی باشد دل و جانرا
</p>
<p>
شادمانی بخشد حمد کن خدا را که بجهت اعلاء کلمة اللّه و نشر
</p>
<p>
نفحات قدس ملکوت اللّه بآنصفحات رفتی و در باغ الهی باغبانی
</p>
<p>
مينمائی عنقريب تأييد و توفيق ترا احاطه نمايد ای ابن ملکوت
</p>
<p>
جميع اشيا با محبّت اللّه نافع است و بدون محبّت اللّه مضرّ و
</p>
<p>
سبب احتجاب از ربّ الملکوت ولی با محبّت الهيّه هر تلخی شيرين
</p>
<p>
شود و هر نعمتی گوارا گردد مثلاً نغمات موسيقی نفوس منجذبه را
</p>
<p>
روح حيات بخشد ولی نفوس منهمک در نفس و هوی را آلوده بشهوات
</p>
<p>
کند و جميع علوم با محبّت الهيّه مقبول و محبوب و بدون آن بی‌ثمر
</p>
<p>
ص ١٧٧
</p>
<p>
بلکه مورث جنون هر علمی مانند شجر است و چون ثمر محبّت اللّه
</p>
<p>
باشد آن شجره مبارکه است و الّا حطب است و عاقبت طعمه
</p>
<p>
آتش گردد ای بنده صادق حق و طبيب روحانی خلق چون
</p>
<p>
در نزد مريضی حاضر گردی توجّه بربّ الملکوت کن و طلب تأييد
</p>
<p>
از روح القدس نما و درد او را درمان کن *
</p>
<p>
_ ١٥٥ای شعله محبّت اللّه آنچه مرقوم نموده بودی
</p>
<p>
سبب سرور گرديد زيرا آنمکتوب مانند گلشنی بود که گلهای معانيش
</p>
<p>
بوی خوش محبّت اللّه بمشام مبذول ميداشت و همچنين جواب نامه‌های
</p>
<p>
من مانند باران و شبنم آن رياحين معانيرا که در حديقه قلب شکفته
</p>
<p>
طراوت و لطافت زائد الوصف مبذول خواهد داشت از امتحانات
</p>
<p>
وارده نگاشته بوديد امتحان از برای صادقان موهبت حضرت
</p>
<p>
يزدانست زيرا شخص شجاع بميدان امتحان حرب شديد بنهايت
</p>
<p>
سرور و شادمانی بشتابد ولی جبان بترسد و بلرزد و بجزع و فزع
</p>
<p>
افتد و همچنين تلميذ ماهر دروس و علوم خويش را بنهايت مهارت
</p>
<p>
تتبّع و حفظ نمايد و در روز امتحان در حضور استادان در نهايت
</p>
<p>
شادمانی جلوه نمايد و همچنين ذهب خالص در آتش امتحان
</p>
<p>
با روی شکفته جلوه نمايد پس واضح شد که امتحان از برای نفوس
</p>
<p>
مقدّسه موهبت حضرت يزدانست امّا از برای نفوس ضعيفه بلای
</p>
<p>
ص ١٧٨
</p>
<p>
ناگهان اين امتحان همانست که مرقوم نموديد زنگ انانيّت را
</p>
<p>
از آئينه دل زائل نمايد تا آفتاب حقيقت در آن بدرخشد زيرا
</p>
<p>
هيچ حجابی اعظم از انانيّت نيست و هر چند آنحجاب رقيق باشد
</p>
<p>
عاقبت انسانرا بکلّی محتجب و از فيض ابدی بی نصيب نمايد
</p>
<p>
ای امة اللّه المنجذبه چون عباد و اماء رحمن بخاطر من گذرند
</p>
<p>
احساس حرارت محبّت اللّه نمايم و دعا کنم که حضرت کبريا آن
</p>
<p>
نفوس مبارکه را بجنود لم يروها مؤيّد فرمايد الحمد للّه که نبوّت
</p>
<p>
جميع انبيا در عصر مقدّس مبارک يوم عظيم ظاهر و باهر شد
</p>
<p>
ای امة اللّه المنجذبه قربيّت فی الحقيقه بروحست نه بجسم
</p>
<p>
و امداد و استعداد روحانيست نه جسمانی با وجود اين چنين
</p>
<p>
اميد است که از هر جهت قربيّت حاصل گردد مطمئن باش که
</p>
<p>
فيوضات الهيّه نفوس مقدّسه را چنان احاطه نمايد که پرتو شمس
</p>
<p>
ماه و ستاره را ياران الهی و اماء رحمن را يکيک از قبل عبدالبهآء
</p>
<p>
بنفحات قدس مشام معطّر نما و جميع را بر نشر نفحات اللّه تشويق و تحريص کن *
</p>
<p>
_ ١٥٦ای بنده درگاه الهی آنچه از خامه محبّت اللّه
</p>
<p>
جاری قرائت گرديد و از مضامينش معانی دلنشين ادراک گرديد
</p>
<p>
اميد از موهبت ربّ مجيد چنان است که در کلّ احيان بنفحات
</p>
<p>
ص ١٧٩
</p>
<p>
رحمن زنده و تر و تازه باشيد در خصوص مسئلهء تناسخ مرقوم
</p>
<p>
نموده بوديد اين اعتقاد تناسخ از عقايد قديمه اکثر امم و ملل است
</p>
<p>
حتّی فلاسفه يونان و حکمای رومان و مصريان قديم و آثوريان عظيم
</p>
<p>
ولکن در نزد حقّ جميع اين اقوال و اوهام مزخرف و برهان اعظم
</p>
<p>
تناسخيان اين بود که مقتضای عدل الهی اين است که اعطای
</p>
<p>
کلّ ذی حقّ حقّه شود حال هر انسان ببلائی مبتلا شود گوئيم
</p>
<p>
که کوتاهی نموده است ولکن طفلی که هنوز در رحم مادر است
</p>
<p>
و نطفه‌اش تازه انعقاد گرديده است و کور و کر و شل و ناقص الخلقه
</p>
<p>
است آيا چه گناهی نموده است که بچنين جزائی گرفتار شده است
</p>
<p>
پس اين طفل اگر چه بظاهر در رحم مادر خطائی ننموده ولکن
</p>
<p>
پيش از اين در قالب اوّل جرمی کرده که مستوجب چنين جزائی شده
</p>
<p>
ولی اين نفوس در اين نکته غافل گشته‌اند که اگر خلقت بر يک منوال
</p>
<p>
بود قدرت محيطه چگونه نمودار ميشد و حق چگونه يفعل ما يشاء
</p>
<p>
و يحکم ما يريد ميگشت باری ذکر رجعت در کتب الهی مذکور
</p>
<p>
و اين مقصد رجوع شئون و آثار و کمالات و حقائق انواريست که در هر
</p>
<p>
کور عود مينمايد نه مقصد اشخاص و ارواح مخصوصه مثلاً
</p>
<p>
گفته ميشود که اين سراج ديشب عود نموده است و يا آنکه گل پاری
</p>
<p>
امسال باز در گلستان رجوع کرده است در اينمقام مقصود حقيقت
</p>
<p>
شخصيّه و عين ثابته و کينونت مخصوصه آن نيست بلکه مراد
</p>
<p>
ص ١٨٠
</p>
<p>
آن شئون و مراتبی است که در آن سراج و در آن گل موجود بود حال
</p>
<p>
در اين سراج و گل مشهود يعنی آن کمالات و فضائل و مواهب
</p>
<p>
ربيع سابق در بهار لاحق عود نموده است مثلاً اين ثمر همان
</p>
<p>
ثمر سال گذشته است در اينمقام نظر بلطافت و طراوت و نضارت و
</p>
<p>
حلاوت آن ثمره است و الّا البتّه آن حقيقت متعيّنه و عين مخصوصه
</p>
<p>
رجوع ننموده آيا از يکمرتبه وجود در اين عرصه شهود اوليای الهی
</p>
<p>
چه نعمتی و راحتی ديدند که متّصلاً عود و رجوع و تکرّر خواهند
</p>
<p>
آيا يکمرتبه اين مصائب و بلايا و رزايا و صدمات و مشکلات کفايت
</p>
<p>
نميکند که مکرّر اين وجود را در اينعالم خواهند اين کأس چندان
</p>
<p>
حلاوتی نداشته که آرزوی تتابع و تکرّر شود پس دوستان جمال ابهی
</p>
<p>
ثوابی و اجری جز مقام مشاهده و لقا در ملکوت ابهی نجويند
</p>
<p>
و جز باديهء تمنّای وصول برفرف اعلی نپويند نعمت باقيه خواهند
</p>
<p>
و موهبت سرمديّه که مقدّس از ادراک امکانيّه است چه که چون
</p>
<p>
ببصر حديد نظر فرمائی جميع بشر در اينعالم ترابی معذّبند مستريحی
</p>
<p>
نه تا ثواب اعمال حيات مکرّر سابق بيند و خوشحالی نيست که ثمره
</p>
<p>
مشقّات ماضيه چيند و اگر حيات انسانی و وجود روحانی محصور
</p>
<p>
در زندگانی دنيوی بود ايجاد چه ثمره داشت بلکه الوهيّت
</p>
<p>
چه آثار و نتيجه ميبخشيد بلکه موجودات و ممکنات و عالم مکوّنات
</p>
<p>
کلّ مهمل بود استغفر اللّه عن هذا التّصوّر و الخطأ العظيم
</p>
<p>
ص ١٨١
</p>
<p>
همچنانکه ثمرات نتائج حيات رحمی در آن عالم تنگ و تاريک
</p>
<p>
مفقود و چون انتقال باين عالم وسيع نمايد فوائد نشو و نما آن عالم
</p>
<p>
واضح و مشهود ميگردد بهمچنين ثواب و عقاب و نعيم و جحيم
</p>
<p>
و مکافات و مجازات اعمال و افعال انسان در اين نشأهء حاضره
</p>
<p>
در نشأه اخرای عالم بعد از اين مشهود و معلوم ميگردد و همچنانکه
</p>
<p>
اگر نشأه و حيات رحمی محصور در همان عالم رحم بود حيات و
</p>
<p>
وجود عالم رحمی مهمل و نامربوط ميگشت بهمچنين اگر حيات اين
</p>
<p>
عالم و اعمال و افعال و ثمراتش در عالم ديگر نشود بکلّی مهمل و غير
</p>
<p>
معقول است پس بدان که حق را عوالم غيبی هست که افکار انسانی
</p>
<p>
از ادراکش عاجز است و عقول بشری از تصوّرش قاصر چون مشام
</p>
<p>
روحانی را از هر رطوبت امکانی پاک و مطهّر فرمائی نفحات قدس
</p>
<p>
حدائق رحمانيّهء آن عوالم بمشام رسد و البهاء عليک و علی کلّ ناظر
</p>
<p>
و متوجّه الی الملکوت الأبهی الّذی قدّسه اللّه عن ادراک الغافلين
</p>
<p>
و ابصار المتکبّرين *
</p>
<p>
_ ١٥٧ايّها المنجذبون ايّها المتذکّرون ايّها المقبلون
</p>
<p>
الی ملکوت اللّه انّی اتضرّع الی اللّه بقلبی و روحی ان يجعلکم
</p>
<p>
آيات الهدی و رايات التّقی و منابع العقل و النّهی و بکم يهدی
</p>
<p>
الطّالبين الی الصّراط المستقيم و يدلّهم الی المنهج القويم فی هذا
</p>
<p>
ص ١٨٢
</p>
<p>
العصر العظيم يا احبّآء اللّه اعلموا انّ الدّنيا کسراب بقيعة
</p>
<p>
يحسبه الظّمآن ماء شرابها سراب و رحمتها زحمة و راحتها
</p>
<p>
مشقّة و عنآء دعوها لأهلها و توجّهوا الی ملکوت ربّکم الرّحمن
</p>
<p>
حتّی يشرق عليکم انوار الفضل و الأحسان و تنزل عليکم مائدة السّمآء
</p>
<p>
و ينعم عليکم ربّکم باعظم الآلآء و النّعمآء تنشرح به صدورکم و تنجذب
</p>
<p>
به قلوبکم و تطيب به نفوسکم و تقرّ به اعينکم يا احبّآء اللّه هل من
</p>
<p>
معطٍ غير اللّه يختصّ برحمته من يشآء سيفتح عليکم ابواب معرفته
</p>
<p>
و يملأ قلوبکم بمحبّته و يبشّر ارواحکم بمرور نفحات قدسه و يضیء
</p>
<p>
وجهکم بنوره المبين و يعلو به ذکرکم بين العالمين انّ ربّکم
</p>
<p>
لرحمن رحيم سيؤيّدکم بجنود لم تروها و ينجدکم بجيوش الالهام
</p>
<p>
من الملأ الأعلی و يرسل اليکم نفحات جنّته العليا و يعطّر مشامکم
</p>
<p>
بانفاس طيب تعبق من رياض الملأ الاعلی و ينفخ فی قلبکم
</p>
<p>
روح الحيات و يدخلکم سفينة النّجات و يريکم آياته البيّنات انّ هذا
</p>
<p>
لهو الفضل العظيم انّ هذا لهو الفوز المبين *
</p>
<p>
_ ١٥٨لا تحزن من صعود عزيزی بريکول لانّه عرج الی
</p>
<p>
الحديقة النّورآء فی ملکوت الأبهی جوار رحمة ربّه الکبری و ينادی
</p>
<p>
باعلی النّدآء يا ليت قومی يعلمون بما غفرلی ربّی و جعلنی من
</p>
<p>
الفائزين يا عزيزی يا بريکول اين وجهک الجميل و اين لسانک
</p>
<p>
ص ١٨٣
</p>
<p>
البليغ اين جبينک المبين و اين جمالک المنير يا عزيزی يا بريکول
</p>
<p>
اين تلهّبک بنار محبّة اللّه و اين انجذابک بنفحات اللّه و اين
</p>
<p>
بيانک بالثّنآء علی اللّه و اين قيامک علی خدمة امر اللّه يا عزيزی
</p>
<p>
يا بريکول اين عينک الجميل اين ثغرک البسيم اين خدّک
</p>
<p>
الأصيل اين قدّک الرّشيق يا عزيزی يا بريکول قد ترکت
</p>
<p>
النّاسوت و عرجت الی الملکوت و فزت بفيض اللّاهوت و وفدت علی
</p>
<p>
عتبة ربّ الجبروت يا عزيزی يا بريکول قد ترکت المشکاة الجسمانيّة
</p>
<p>
و الزّجاجة البشريّة و العناصر التّرابيّة و العيشة النّاسوتيّة
</p>
<p>
يا عزيزی يا بريکول فتوقّدت سراجاً فی زجاج الملأ الأعلی
</p>
<p>
و دخلت فی الفردوس الأبهی و استظللت فی ظلّ شجرة طوبی
</p>
<p>
و فزت باللّقآء فی جنّة المأوی يا عزيزی يا بريکول قد غدوتَ
</p>
<p>
طيراً الهیّ و ترکت الوکر التّرابیّ و طرتَ الی حدائق القدس
</p>
<p>
الملکوت الرّحمانیّ و فزت بمقام نورانیّ يا عزيزی يا بريکول
</p>
<p>
قد صدحت کالطّيور و رتّلت آيات رحمة ربّک الغفور و کنت عبداً
</p>
<p>
شکور و دخلت فی سرور و حبور يا عزيزی يا بريکول انّ ربّک
</p>
<p>
اختارک لحبّه و هداک الی حيّز قدسه و ادخلک فی حديقة انسه
</p>
<p>
و رزقک مشاهدة جماله يا عزيزی يا بريکول قد فزت بحياتٍ ابديّة
</p>
<p>
و نعمة سرمديّة و عيشة راضية و موهبة وافية يا عزيزی يا بريکول
</p>
<p>
صرت نجماً فی افق العلی و سراجاً بين ملائکة السّمآء و روحاً
</p>
<p>
ص ١٨٤
</p>
<p>
حيّاً فی العالم الأعلی و جالساً علی سرير البقآء يا عزيزی يا
</p>
<p>
بريکول اسئل اللّه ان يزيدک قرباً و اتّصالاً و يهنئک فوزاً و وصالاً
</p>
<p>
و يزيدک نوراً و جمالاً و يعطيک عزّاً و جلالاً يا عزيزی يا بريکول
</p>
<p>
انّی اذکرک دائماً و لا انساک ابداً و ادعو لک ليلاً و نهاراً و
</p>
<p>
اراک واضحاً و جهاراً يا عزيزی يا بريکول *
</p>
<p>
_ ١٥٩و امّا سؤالک انّ النّفوس کلّها لها حيات ابديّة
</p>
<p>
اعلم انّ الحيات الأبديّة لنفوس نفخ فيهم روح الحيات من اللّه
</p>
<p>
و ماعداهم اموات غير احيآء کما صرح به المسيح فی نصوص الأنجيل
</p>
<p>
و کلّ من فتح اللّه بصيرته يری النّفوس فی مقاماتهم بعد الأنفکاک
</p>
<p>
عن الأجسام انّهم احياء عند ربّهم يرزقون و يرون الأرواح الميّتة
</p>
<p>
فی غمرات الهلاک يخوضون ثمّ اعلم انّ النّفوس کلّها مخلوقة علی
</p>
<p>
فطرة اللّه و کلّها طيّبة عند ولادتها ولکن من بعد تختلف بما
</p>
<p>
تکتسب من الفضائل و الرّذائل مع ذلک الموجودات لها مراتب
</p>
<p>
فی الوجود من حيث الأيجاد لأنّ الأستعدادات متفاوتة ولکن
</p>
<p>
کلّها طيبّة طاهرة ثمّ تتدنّس من بعد ذلک ولو انّ مراتب
</p>
<p>
الوجود متفاوتة ولکن کلّها خير انظر الی الهيکل الأنسان و اعضائه
</p>
<p>
و اجزائه منها بصر و منها سمع و منها شمّ و منها ذوق و منها يد
</p>
<p>
و اظافر مع التّفاوت بين الأجزاء کلّها ممدوحة فی حدّ ذاتها
</p>
<p>
ص ١٨٥
</p>
<p>
الّا اذا سقط احدهما عند ذلک يحتاج الی العلاج و اذا ما
</p>
<p>
اغنی الدّوآء يجب قطع ذلک العضو من الأعضآء *
</p>
<p>
_ ١٦٠ای کنيز صادق الهی آنچه مرقوم نموده بودی ملاحظه
</p>
<p>
گرديد فی الحقيقه تعلّق بملکوت داری و توجّه بافق ابهی
</p>
<p>
از فضل الهی خواهم که روز بروز بنار محبّت اللّه بيشتر بر افروزی
</p>
<p>
از قرار معلوم در نوشتن و يا تبليغ نمودن متحيّر بودی که بکدام
</p>
<p>
پردازی تبليغ لازمست در اين ايّام تبليغ بهتر است هر وقت
</p>
<p>
فرصت يافتی زبان بهدايت نوع انسان بگشا در خصوص علم
</p>
<p>
و معرفت سؤال نموده بودی کتب و الواح الهی قرائت نما و رسائل
</p>
<p>
استدلاليّه که در اين امر مرقوم شده ملاحظه کن از جمله رساله
</p>
<p>
ايقان که بانگريزی ترجمه گرديده و همچنين رسائل آقا ميرزا
</p>
<p>
ابو الفضل و رساله بعضی از احبّا و من بعد بسياری از الواح و
</p>
<p>
رسائل الهيّه ترجمه خواهد گشت آنها را مطالعه کن و همچنين
</p>
<p>
از خدا بخواه که بمغناطيس محبّت اللّه معرفت اللّه جذب گردد
</p>
<p>
نفوس چون مقدّس در جميع شئون گردد و طيّب و طاهر شود ابواب
</p>
<p>
معرفت الهيّه بر رخ گشوده گردد در خصوص کنيز عزيز خدا
</p>
<p>
مسيس گودال مرقوم نموده بوديد آن منجذبه الی اللّه فی الحقيقه
</p>
<p>
دائما مشغول بخدمتست و بقدر امکان در نشر انوار الهی کوشش
</p>
<p>
ص ١٨٦
</p>
<p>
مينمايد اگر بر اين منوال دوام حاصل شود من بعد نتائج عظيمه
</p>
<p>
خواهد داشت اصل ثبات و استقامت و استمرار است از حقّ
</p>
<p>
ميخواهم که بهمّت اماء رحمن دامنه جبال سواحل بحر محيط بنور
</p>
<p>
محبّت اللّه چنان روشن گردد که پرتوش بآفاق رسد .
</p>
<p>
از مسئله ئيکه بظهور ملکوت اللّه کلّ نفوس نجات يافتند سؤال نموده
</p>
<p>
بوديد شمس حقيقت تجلّی بر جميع آفاق کرد اين تجلّی نورانی
</p>
<p>
نجات و حياتست ولی هر کس چشم بصيرت گشود و آن انوار را مشاهده
</p>
<p>
کرد او از اهل نجاتست .
</p>
<p>
از غلبه روحانيّت در اين دور بهائی سؤال نموده بوديد يقين است
</p>
<p>
که روحانيّت بر جسمانيّت غلبه خواهد نمود و ملکوتيّت بر بشريّت
</p>
<p>
غالب خواهد گشت و بتربيت الهيّه نفوس من حيث المجموع در مراتب
</p>
<p>
وجود ترقّی خواهند کرد مگر نفوسيکه کور و کر و لال و مرده‌اند
</p>
<p>
اين نفوس چگونه ادراک نورانيّت نمايند انوار آفتاب اگر جهان
</p>
<p>
ظلمانيرا بکلّی نورانی نمايد کور را نصيبی نه و ابر رحمت اگر
</p>
<p>
در جميع اراضی سيل‌انگيز گردد در زمين شوره گل و رياحين نرويد *
</p>
<p>
_ ١٦١ای طالب ملکوت الهی اينجهان مانند جسم
</p>
<p>
انسانست و ملکوت اللّه مانند روح حيات ملاحظه نما که عالم
</p>
<p>
جسمانی انسان چه قدر تنگ و تاريکست و بعلل و امراض مبتلا و عالم
</p>
<p>
ص ١٨٧
</p>
<p>
روحانی انسان چه قدر لطيف و نورانيست باين مثال ادراک نما
</p>
<p>
که جهان ملکوت چگونه در اين عالم ناسوت جلوه نموده و احکامش
</p>
<p>
چگونه جاری گشته روح هر چند پنهانست ولی احکامش در عالم
</p>
<p>
جسد ظاهر و باهر بهمچنين ملکوت الهی هر چند از بصر اين خلق
</p>
<p>
نادان مستور ولکن در نزد اهل بصيرت واضح و مشهود پس تو
</p>
<p>
بکلّی ملکوتی شو تا ناسوترا فراموش نمائی و در احساسات رحمانيّه
</p>
<p>
چنان مستغرق گردی که از عالم بشريّت خبر شوی *
</p>
<p>
_ ١٦٢ای ياران عزيز عبدالبهاء همواره منتظر ورود اخبار
</p>
<p>
مسرة شما هستم که روز بروز بنور هدايت روشنتر و ترقّی بيشتر نمائيد
</p>
<p>
الطاف حضرت بهآءاللّه يمی است بی‌پايان نمی از آن حيات
</p>
<p>
جاودان لهذا امواجش بر قلوب ياران متتابع ميرسد و از آن امواج
</p>
<p>
انبعاثات وجدانی و انجذابات روحانی حاصل و زمام از دست
</p>
<p>
ميرود و بی‌اختيار تضرّع و ابتهال بملکوت اللّه ميگردد پس تا توانيد
</p>
<p>
قلبرا فارغ نمائيد تا از اشراق شمس حقيقت هر دم پرتوی جديد
</p>
<p>
يابيد جميع در قلب عبدالبهاء موجوديد و هر دم بدرگاه احديّت
</p>
<p>
توجّه مينمايم و شما را موهبت کبری ميطلبم *
</p>
<p>
_ ١٦٣ای دو حقيقت جو نامه شما رسيد و بر مضمون اطّلاع
</p>
<p>
ص ١٨٨
</p>
<p>
حاصل گشت مکاتيبی که از پيش فرستاديد بعضی نرسيد و بعضی
</p>
<p>
در وقتی رسيد که از شدّت ظلم ظالمين ارسال جواب محال بود
</p>
<p>
حال اين نامه رسيد و ارسال جواب ممکن لهذا با کثرت مشاغل
</p>
<p>
بتحرير پرداختم تا بدانيد که در اين بساط عزيزيد و در ملکوت اللّه
</p>
<p>
مقبول ولی سؤالات را باختصار جواب داده ميشود زيرا فرصت تفصيل نيست .
</p>
<p>
جواب سؤال اوّل ارواح ابناء ملکوت بعد از انفکاک از اين جسد
</p>
<p>
بعالم وجود ابدی عروج نمايند امّا اگر سؤال از مکان شود بدان
</p>
<p>
که عالم وجود عالم واحد است ولی مراتب متفاوت مثلاً وجود
</p>
<p>
جمادی را مرتبه ئی ولی کائن جمادی را از عالم نبات خبری نه
</p>
<p>
بکلّی بيخبر بلکه بحسب حال منکر آن و همچنين کائن نباتی را
</p>
<p>
از عالم حيوانی خبری نه بکلّی غافل و بيخبر رتبه حيوان
</p>
<p>
فوق رتبه نبات است و نبات بحسب حال خويش محتجب از عالم
</p>
<p>
حيوان و منکر آن و حال آنکه حيوان و نبات و جماد جميع در عالم
</p>
<p>
وجود موجود و همچنين حيوان از قوّه عاقله انسان که مدرک
</p>
<p>
کلّيّاتست و کاشف اسرار کائنات چنان که در شرق نشسته نظم
</p>
<p>
و ترتيب در غرب دهد و کشف اسرار نمايد در قطعه اروپا موجود
</p>
<p>
اکتشاف امريکا نمايد در زمين موجود حقائق نجوم را کشف کند
</p>
<p>
حيوان از اين قوّه عاقله کاشفه که مُدرک کلّيّاتست بکلّی بيخبر بلکه
</p>
<p>
ص ١٨٩
</p>
<p>
منکر آن و همچنين اهل ناسوت از عالم ملکوت بکلّی بيخبر و منکر آن
</p>
<p>
چنانکه بر زبان رانند و گويند ملکوت کجاست و ربّ الملکوت کو
</p>
<p>
اين نفوس مانند جماد و نباتند که از عالم حيوان و انسان بکلّی بيخبر
</p>
<p>
نبينند و نيابند امّا جماد و نبات و حيوان و انسان کلّ در عالم وجود موجود .
</p>
<p>
جواب مسئلهء ثانی امّا امتحانات الهيّه در اينجهانست نه در جهان ملکوت .
</p>
<p>
جواب سؤال سيّم در جهان ديگر حقيقت انسانيّه صورت جسمانی
</p>
<p>
ندارد بلکه صورت ملکوتی دارد که از عنصر عالم ملکوت است .
</p>
<p>
جواب سؤال چهارم مرکز شمس حقيقت عالم اعلی ملکوت الهيست
</p>
<p>
نفوسيکه منزّه و مقدّسند چون قالب عنصری متلاشی شود بجهان
</p>
<p>
الهی شتابند و آنجهان در اين جهانست ولی اهل اين جهان
</p>
<p>
از آن بيخبر مانند جماد و نبات که از جهان حيوانی و جهان انسانی بيخبرند *
</p>
<p>
جواب سؤال پنجم حضرت بهاءاللّه خيمه وحدت عالم انسانی
</p>
<p>
بلند نمود هر کس بظلّ اين خيمه آيد البتّه از ساير خيمه‌ها خارج شود
</p>
<p>
جواب سؤال ششم اگر در مسئله ئی اختلاف بين حزبين واقع
</p>
<p>
گردد رجوع بمرکز ميثاق کنند تا مشکل حل گردد .
</p>
<p>
ص ١٩٠
</p>
<p>
جواب سؤال هفتم حضرت بهآءاللّه بجهت عموم انسان
</p>
<p>
ظهور فرمودند و جميع را بمائده الهی و خوان نعمت رحمانی
</p>
<p>
دعوت کردند ولی اکثر حاضرين بر آن خوان نعمت اليوم
</p>
<p>
فقرا هستند اينست که حضرت مسيح ميفرمايد طوبی للفقرآء
</p>
<p>
اغنياء را ثروت مانع از دخول در ملکوتست چنانکه مسيح ميفرمايد
</p>
<p>
مرور شتر از منفذ سوزن آسانتراست از دخول غنی در ملکوت اللّه
</p>
<p>
ولکن اگر شخص غنی‌يی را غنا و ثروت دنيا و عزّت و اعتبار ناسوتی
</p>
<p>
از دخول ملکوت منع ننمايد آن غنی مقرّب درگاه کبريا و مقبول
</p>
<p>
ربّ الملکوتست خلاصه بهآء اللّه بجهت تربيت عموم بشر ظهور
</p>
<p>
فرمود معلّم کلّ است چه غنی چه فقير چه سياه چه سفيد
</p>
<p>
چه شرقی چه غربی چه جنوبی چه شمالی امّا نفوسيکه بعکّا
</p>
<p>
حاضر گردند بعضی از آن نفوس بسيار ترقّی نمايند شمع خاموش
</p>
<p>
بودند روشن گشتند پژمرده بودند تر و تازه گشتند مرده بودند
</p>
<p>
زنده گشتند و با بشارت کبری مراجعت نمودند و بعضی
</p>
<p>
فی الحقيقه عبور و مرور نمودند و سياحتی کردند .
</p>
<p>
ای دو منجذب ملکوت شکر کنيد خدا را که خانه خويش را مجمع
</p>
<p>
ياران نموديد و مجمع دوستان کرديد *
</p>
<p>
_ ١٦٤ای دو نفس مؤمن موقن نامه رسيد الحمد للّه
</p>
<p>
ص ١٩١
</p>
<p>
خبرهای خوشی داشت کليفورنيا استعداد انتشار تعاليم اللّه
</p>
<p>
دارد اميدوارم که شماها بجان و دل بکوشيد تا رائحه طيّبه
</p>
<p>
مشامها را معطّر نمايد ...... بمسيس چيس از قبل من
</p>
<p>
تحيّت محترمانه برسانيد و بگوئيد مستر چيس در افق حقيقت
</p>
<p>
ستاره درخشنده است ولی هنوز در پس ابر است عنقريب
</p>
<p>
ابرها متلاشی شود و درخشندگی آن ستارهء کاليفورنيا را
</p>
<p>
روشن نمايد تو قدر اين موهبت را بدان که قرينه او بودی
</p>
<p>
و شريک حيات او باری در هر سال يوم صعود آن نفس مبارک
</p>
<p>
احبّا بايد در کمال خضوع و خشوع از قبل عبدالبهآء بزيارت
</p>
<p>
او بروند و دسته‌های گل بکمال تعظيم بر قبر او بيفشانند
</p>
<p>
و تمام روز را بمناجات و توجّه بملکوت آيات و بفکر و ذکر مناقب
</p>
<p>
آنشخص جليل بگذرانند *
</p>
<p>
_ ١٦٥الهی الهی انّ عبدک الخاضع لعزّة
</p>
<p>
ربوبيّتک الخاشع بباب احديّتک قد آمن بک و بآياتک
</p>
<p>
و صدّق بکلماتک و اشتعل بنار محبّتک و خاض فی
</p>
<p>
غمار بحار معرفتک و انجذب بنفحاتک و توکّل عليک
</p>
<p>
و توجّه اليک و تضرّع بين يديک و اطمئنّ بعفوک
</p>
<p>
ص ١٩٢
</p>
<p>
و مغفرتک قد ترک هذه النّشأة الفانية و طار الی ملکوت البقآء
</p>
<p>
متمنّياً فيض اللّقآء ربّ اکرم مثواه و اجره فی جوار رحمتک الکبری
</p>
<p>
و ادخله فی فردوسک الأعلی واخلده فی حديقتک الغلبا حتّی
</p>
<p>
يخوض فی بحار الأنوار فی عالم الأسرار انّک انت الکريم العزيز
</p>
<p>
العفوّ الوهّاب ايّتها النّفس المطمئنّة لا تبتئسی من وفات
</p>
<p>
قرينک المحترم انّه ادرک لقآء ربّه فی مقعد صدق عندمليک مقتدر
</p>
<p>
و لا تظنّ انّک ضيّعته سينکشف لک الغطآء و تجدين وجهه منوّراً
</p>
<p>
فی الملأ الأعلی کماقال اللّه تعالی و لنحيّيه حيوةً طيّبةً
</p>
<p>
فلا عبرة فی النّشأة الأولی بل انّ الأهميّة الکبری فی النّشأة الأخری *
</p>
<p>
_ ١٦٦ای بنده بهآء در سبيل خدا جان فشانی کن
</p>
<p>
و در محبّت جمال ابهی حرکتی آسمانی چه که حرکت حبّيّه
</p>
<p>
حرکت از محيط بمرکز است و از آفاق بنيّر آفاق اگر گوئی مشکل است
</p>
<p>
خير نيست چنين چون محرّک و دليل قوّه مغناطيس باشد طیّ
</p>
<p>
زمان و مکان بسی آسان و البهآء علی اهل البهآء *
</p>
<p>
_ ١٦٧ای بنت ملکوت نامه‌ات رسيد از قضا و قدر
</p>
<p>
و اراده سؤال نموده بودی قضا و قدر عبارت از روابط ضروريّه است
</p>
<p>
ص ١٩٣
</p>
<p>
که منبعث از حقائق اشياست و اين روابط بقوّه ايجاد در حقيقت
</p>
<p>
کائنات وديعه گذاشته شده است و هر وقوعات از مقتضيات آن روابط
</p>
<p>
ضروريّه است مثلا رابطه ئی خدا در ميان آفتاب و کره ارض ايجاد
</p>
<p>
فرموده است که شعاع و حرارت آفتاب بتابد و زمين بروياند اين
</p>
<p>
روابط قدر است و قضا ظهور آن در حيّز وجود و اراده عبارت
</p>
<p>
از قوّه فاعله است که اين روابط و اين وقوعات در تحت تسلّط
</p>
<p>
اوست اين مختصر بيان قضا و قدر است و فرصت تفصيل ندارم ديگر
</p>
<p>
تو در اين تفکّر نما حقيقت قضا و قدر و اراده مکشوف گردد *
</p>
<p>
_ ١٦٨ای خانم ملکوتی حمد کن خدا را که در اين قرن
</p>
<p>
حضرت بهآءاللّه بيدار شدی و از ظهور ربّ الجنود آگاه گشتی
</p>
<p>
جميع خلق در قبور طبيعت مرده و خفته و بيهوش افتاده‌اند
</p>
<p>
غافلند و بکلّی بيخبر چنانکه حضرت مسيح ميفرمايد شايد من ميآيم
</p>
<p>
و شما خبر نداريد آمدن ابن انسان مثل آنستکه دزد در خانه است
</p>
<p>
و صاحب خانه خبر ندارد باری از الطاف حضرت بهآءاللّه
</p>
<p>
اميدم چنانست که روز بروز در ملکوت ترقّی نمائی تا ملائکه آسمانی
</p>
<p>
شوی و بنفثات روح القدس مؤيّد گردی و بنيانی بسازی که الی الأبد
</p>
<p>
باقی و بر قرار باشد .... اين ايّام بسيار عزيز است فرصت را غنيمت
</p>
<p>
دان شمعی روشن کن که خاموش نشود و الی الأبد روشنائی بعالم انسانی دهد *
</p>
<p>
ص ١٩٤
</p>
<p>
_ ١٦٩ای دو نفس صابره نامه شما رسيد و از وفات آن نوجوان
</p>
<p>
عزيز از جهت فرقت شما نهايت حزن و حرقت حاصل شد زيرا
</p>
<p>
در عنفوان شباب و سنّ جوانی بآشيان آسمانی پرواز نمود ولی
</p>
<p>
چون از اين لانهء کدر آشيانه نجات يافت و بآشيانه ملکوت ابدی
</p>
<p>
توجّه نمود از جهان تاريک و تنگ نجات يافت بجهان نورانی
</p>
<p>
بيرنگ شتافت سبب تسلّی خاطر است در چنين وقوعات جانگداز
</p>
<p>
حکمت بالغه الهی مندرج است مثل آنست که باغبان مهربان
</p>
<p>
نهالی تر و تازه را از محلّ تنگی بمکان وسيعی نقل کند اين انتقال
</p>
<p>
سبب پژمردگی و افسردگی و اضمحلال آن نهال نيست بلکه
</p>
<p>
سبب نشو و نما و حصول طراوت و لطافت و ظهور بار و برگ است ولی
</p>
<p>
اين سرّ مکنون در نزد باغبان معلوم امّا نفوسيکه از اين موهبت
</p>
<p>
خبر ندارند گمان چنين کنند که باغبان آن نهال را بقهر و غضب
</p>
<p>
از محلّش ريشه‌کن نموده ولی نفوس آگاه را اين سرّ مکتوم معلوم
</p>
<p>
و اين قضای محتوم موهبتی محسوب لهذا شما از صعود آن طير وفا
</p>
<p>
مأيوس و محزون مگرديد بلکه در جميع احوال طلب مغفرت و علوّ درجات
</p>
<p>
از برای آن نوجوان بخواهيد اميدوارم که نهايت صبر و سکون و رضای
</p>
<p>
بقضا از برای شما حاصل گردد و من بدرگاه احديّت عجز و نياز آرم و
</p>
<p>
طلب مغفرت و عفو و بخشش نمايم و اميدم از الطاف بی‌نهايت حضرت
</p>
<p>
احديّت آنست که آن حمامه حديقه ايمان را در شاخسار
</p>
<p>
ص ١٩٥
</p>
<p>
ملأ اعلی منزل و مأوی بخشد تا بابدع نغمات بمحامد و نعوت
</p>
<p>
ربّ الأسمآء و الصّفات بسرايد *
</p>
<p>
_ ١٧٠ای طالب ملکوت نامه‌ات رسيد از مصيبت کبری
</p>
<p>
وفات قرين محترمت مرقوم نموده بودی آنوجود محترم از حوادث
</p>
<p>
و حالات دنيا آنقدر دلتنگ شد که نهايت آرزوی نجات از دنيا
</p>
<p>
داشت اينخاکدان فانی چنين است مخزن آلام و محن است
</p>
<p>
غفلت است که انسانرا نگه ميدارد و الّا هيچ نفسی در اينعالم
</p>
<p>
راحت نيست از ملوک گرفته تا بمملوک برسد اگر يک جام شيرين
</p>
<p>
دهد در عقب صد جام تلخ دارد اينست شأن اين دنيا لهذا
</p>
<p>
انسان عاقل بحيات دنيويّه تعلّقی ندارد و اعتمادی ننمايد بلکه
</p>
<p>
در بعضی اوقات بينهايت آرزوی وفات کند تا از اين اکدار و احزان
</p>
<p>
نجات يابد چنانچه بعضی از شدّت اکدار انتحار نمايند شما
</p>
<p>
از جهت او مطمئن باشيد که غرق دريای عفو و غفران گردد و مظهر
</p>
<p>
لطف و احسان شود تا توانيد بکوشيد طفل او را تربيت الهی
</p>
<p>
نمائيد تا آن طفل چون ببلوغ رسد رحمانی باشد نورانی باشد آسمانی باشد *
</p>
<p>
_ ١٧١ای کنيز عزيز الهی هر چند مصيبت فرزند فی الحقيقه
</p>
<p>
ص ١٩٦
</p>
<p>
بسيار جگر سوز است و فوق طاقت بشر ولکن انسان آگاه و بينا يقين
</p>
<p>
ميداند که فرزند از دست نرفته است بلکه از اينجهان بجهان
</p>
<p>
ديگر شتافته و در جهان الهی او را خواهد يافت و آن وصلت
</p>
<p>
ابديست امّا در اينجهان لابدّ برفراق و شدّة احتراق الحمد للّه
</p>
<p>
تو مؤمنی و توجّه بملکوت ابدی داری و بجهان آسمانی معتقدی
</p>
<p>
لهذا محزون مباش دلخون منشين ناله مکن فرياد و فغان منما
</p>
<p>
زيرا اضطراب و بيقراری سبب تأثّر روح او در جهان الهيست
</p>
<p>
آن طفل عزيز از جهان پنهان بتو خطاب مينمايد که ای مادر
</p>
<p>
مهرپرور شکر خدا را که از آن قفس تنگ و تاريک رهائی يافتم و چون
</p>
<p>
مرغان چمن بجهان الهی پرواز نمودم جهانی وسيع و نورانی
</p>
<p>
و همواره سرور و شادمانی پس ای مادر نوحه منما و ناله مکن
</p>
<p>
از گمگشتگان نيستم محو وفانی نشدم قالب جسمانی بگذاشتم و در
</p>
<p>
اينجهان روحانی عَلَم افراختم بعد از اين فرقت وصلت اندر وصلت است
</p>
<p>
مرا در آسمان ايزدی غرق انوار خواهی يافت *
</p>
<p>
_ ١٧٢الحمد للّه قلبت متذکّر بذکر الهی و روحت مستبشر
</p>
<p>
ببشارات اللّه است و مشغول بمناجاتی حالت مناجات بهترين
</p>
<p>
حالات است زيرا انسان با خدا الفت مينمايد علی الخصوص مناجات
</p>
<p>
در خلوات در اوقات فراغت مثل نيمه شب فی الحقيقه مناجات روح می‌بخشد *
</p>
<p>
ص ١٩٧
</p>
<p>
_ ١٧٣نفوسی که اليوم بملکوت الهيّه داخل و بحيات ابديّه
</p>
<p>
فائز آن نفوس هر چند بظاهر در زمينند ولی فی الحقيقه پرواز
</p>
<p>
در آسمان دارند جسمشان بر روی خاک ولکن روحشان سير
</p>
<p>
در افلاک مينمايد افکار چون وسيع و روشن باشد پرواز دارد انسانرا
</p>
<p>
بملکوت الهی رساند *
</p>
<p>
_ ١٧٤ای ياران روحانی عبدالبهآء آنچه مرقوم نموده
</p>
<p>
بوديد ملاحظه گرديد مضامين بسيار دلنشين بود و معانی دليل
</p>
<p>
بر ثبوت و رسوخ بر امر الهی آن انجمن در ظلّ حمايت ربّ ذوالمنن
</p>
<p>
است و اميدوارم که چنانچه بايد و شايد مؤيّد بفيض نفحه روح القدس
</p>
<p>
گردد و روز بروز در محبّت الهی و انجذاب بجمال باقی نيّر آفاق
</p>
<p>
بيفزايد زيرا عشق الهی و محبّت روحانی انسانرا طيّب و طاهر
</p>
<p>
نمايد و بردای تقديس و تنزيه مزيّن کند و چون انسان بکلّی بحقّ
</p>
<p>
دلبندد و بجمال مطلق تعلّق يابد فيض ربّانی جلوه نمايد اين
</p>
<p>
محبّت جسمانی نيست بلکه روحانی محض است نفوسيکه ضميرشان
</p>
<p>
بنور محبّت اللّه روشن آنان مانند انوار ساطعند و بمثابه نجوم
</p>
<p>
تقديس در افق تنزيه لامع عشق حقيقی صميمی محبّت اللّه است
</p>
<p>
و آن مقدّس از اوهام و افکار ناس احبّای الهی هر يک بايد جوهر
</p>
<p>
تقديس باشند و لطيفه تنزيه تا بپاکی و آزاد‌گی و افتاد‌گی در هر
</p>
<p>
ص ١٩٨
</p>
<p>
اقليم معروف و شهير گردند از جام باقی محبّت اللّه سرمست شوند
</p>
<p>
و نشئه از خمخانه ملکوت گيرند و بمشاهده جمال ابهی منجذب
</p>
<p>
و مشتعل و سرگشته و سرگردان گردند اينست شأن مخلصين
</p>
<p>
اينست صفت ثابتين اينست نورانيّت وجوه مقرّبين پس ياران
</p>
<p>
الهی بايد در کمال تنزيه بنهايت اتّحاد و اتّفاق روحانی قيام
</p>
<p>
نمايند بدرجه ئی که حکم يکروح و يک وجود حاصل کنند در اينمقام
</p>
<p>
اجسام را مدخلی نيست بلکه حکم در کف قدرت روحست چون روح
</p>
<p>
محيط گردد اتّحاد روحانی حاصل شود شب و روز بکوشيد که نهايت
</p>
<p>
اتّحاد را حاصل نمائيد و در فکر ترقّيات روحانی خويش باشيد و
</p>
<p>
چشم از قصور يکديگر بپوشيد باعمال طيّبه و حسن سلوک و خضوع
</p>
<p>
و خشوع نوعی حرکت نمائيد که سبب تنبّه سائرين گردد عبدالبهآء
</p>
<p>
ابداً دل کسی را آزرده نخواهد و سبب حزن قلبی نشود زيرا
</p>
<p>
موهبتی اعظم از آن نيست که انسان سبب سرور قلوب گردد و من از
</p>
<p>
خدا خواهم که مانند ملائکه آسمان سبب بشارت نفوس شويد *
</p>
<p>
- ١٧٥ای مفتون جمال حقيقت حسنها زائل گردد و گلها خار
</p>
<p>
بروياند و ملاحت و صباحت و آن و اوانش بگذرد ولی جمال حقيقی در
</p>
<p>
تجلّی و حسن و آنش ابدی سرمدی دائماً ابداً جلوه دلربا دارد و
</p>
<p>
حسن بی‌منتها بنمايد پس فرخ رخی که بپرتو حسن آن دلبر روی را
</p>
<p>
ص ١٩٩
</p>
<p>
نورانی نمايد الحمد للّه پرتو تجلّی گرفتی و درّ عرفان سفتی و کلمه راستی گفتی *
</p>
<p>
_ ١٧٦ای منجذب بملکوت اللّه هر نفسی را فکری و مقصدی
</p>
<p>
شب و روز در تحصيل مقصود ميکوشد يکی نهايت آرزويش ثروت است
</p>
<p>
و ديگری عزّت است و ديگری شهرت است و ديگری صنعت است
</p>
<p>
و ديگری تجارت است و امثال اينها لکن عاقبت کلّ خائب و خاسر
</p>
<p>
گردند جميع اين امور را بگذارند و مع صفر اليد بجهان ديگر شتابند
</p>
<p>
همه زحمات بباد رود برهنه و افسرده و پژمرده و مأيوس زير خاک روند
</p>
<p>
الحمد للّه تو تجارتی داری که ربحش الی الأبد باقی و بر قرار و آن
</p>
<p>
انجذاب بملکوت اللّه و ايمان و عرفان و نورانيّت وجدان و سعی و کوشش
</p>
<p>
در ترويج تعاليم الهی اين موهبت ابدی است و اين ثروت کنز ملکوتی است *
</p>
<p>
_ ١٧٧ای نار افروخته عشق الهی حرارت محبّة اللّه در
</p>
<p>
آن قلب نورانی چنان پرشعله و سورت است که اثر و تابشش از هزار
</p>
<p>
فرسنگ احساس ميشود نار عنصری را مسافة بعيده مانع از تأثير
</p>
<p>
و تسخين ولی نار الهی چون در شرق بر افروزد شعله‌اش بغرب
</p>
<p>
بتابد و تأثيرش در شمال و جنوب ظاهر گردد بلکه حرارتش از ناسوت
</p>
<p>
ص ٢٠٠
</p>
<p>
ادنی بملکوت اعلی رسد و شعله‌اش در رفيق ابهی ساطع گردد
</p>
<p>
پس خوشا بحال تو که بچنين موهبتی موفّق شدی و بچنين عنايتی
</p>
<p>
مخصّص و البهآء عليک و علی کلّ من تمسّک بعروة العهد و الميثاق *
</p>
<p>
_ ١٧٨يا امة اللّه نامه شما که بتاريخ ٩ديسمبر ١٩١٨
</p>
<p>
بود رسيد و از مضمون اطّلاع حاصل گرديد ابدا اميد را از خدا
</p>
<p>
قطع منما در هر حال اميدوار باش زيرا الطاف حق در هر حالت
</p>
<p>
از انسان منقطع نگردد اگر از جهتی قلّت يابد از جهات سائره
</p>
<p>
کاملست در هر صورت انسان در دريای الطاف مستغرق است
</p>
<p>
لهذا در هيچ حالتی نوميد نشو اميدوار باش حضور مجالس احبّا
</p>
<p>
مجرّد بجهت تنبّه و تذکّر و ازدياد حبّ و تعلّق بملکوت ابهی است
</p>
<p>
و اگر چنانچه ميل تامّ و رغبت کلّيّه برفتن به پيلزبرگ مونتانا داشته
</p>
<p>
باشيد مأذونيد شايد سبب شويد که در ميان آن گروه عمله شمعی
</p>
<p>
روشن نمائيد و جمعی را متنبّه و متذکّر کنيد تا توجّه بخدا نمايند
</p>
<p>
و استفاضه از ملکوت الهی کنند *
</p>
<p>
_ ١٧٩تا توانيد در توجّه بملکوت بيفزائيد تا شجاعت
</p>
<p>
فطری يابيد و قوّه معنوی بجوئيد *
</p>
<p>
ص ٢٠١
</p>
<p>
_ ١٨٠اميدوارم در اين عالم ناسوتی نورانيّت لاهوتی
</p>
<p>
يابی و نفوس را از ظلمات طبيعت که عالم حيوانيست نجات دهی
</p>
<p>
و بمقامات عاليه انسانی رسانی امروز جميع اهل عالم مگر نفوس
</p>
<p>
معدودی غرق عالم طبيعتند اينست که ملاحظه مينمائی حسد است
</p>
<p>
و حرص و منازعه بقا و کذب و بهتان و ظلم و عدوان و جنگ و قتال
</p>
<p>
و خونريزی و تالان و تاراج که منبعث از عالم طبيعت است ولی
</p>
<p>
نفوس معدودی از اين ظلمات نجات يافتند و از عالم طبيعت
</p>
<p>
بعالم انسانيّت صعود نمودند متابعت تعاليم الهی کردند و
</p>
<p>
بوحدت عالم انسانی خدمت مينمايند روشنند و رحمانی و بمثابه
</p>
<p>
گلشنند و نورانی تا توانی بکوش که الهی گردی ربّانی شوی
</p>
<p>
نورانی گردی رحمانی شوی از هر قيدی آزاد شوی و دل بملکوت
</p>
<p>
ربّ بی‌نياز بندی اينست فيض بهائی اينست نور آسمانی *
</p>
<p>
_ ١٨١و امّا معنی الکلمات المکنونة الدّال علی انّ الأنسان
</p>
<p>
يترک نفسه المراد انّه يترک شهواته النّفسانيّة و حاسّيّاته
</p>
<p>
البشريّة و اغراضه الشّخصيّة و يطلب النّفحات الرّوحانيّة و الأنجذابات
</p>
<p>
الوجدانيّة و يستغرق فی بحر الفدآء منجذباً الی الجمال الأبهی
</p>
<p>
و امّا معنی الکلمة المکنونة النّاطق بالعهد الّذی وقع فی جبل فاران
</p>
<p>
المراد انّه بالنّسبة للحقّ الماضی و المستقبل و الحال زمنٌ واحد
</p>
<p>
ص ٢٠٢
</p>
<p>
و امّا بالنّسبة الی الخلق الماضی مضی و زال و الحال فی الزّوال
</p>
<p>
و الأستقبال فی حيّز الآمال و من اساس شريعة اللّه انّ اللّه فی
</p>
<p>
کلّ بعث يأخذ عهداً من جميع النّفوس الّتی يأتی الی نهاية
</p>
<p>
ذلک البعث اليوم الموعود بظهور شخص معهود فانظری الی
</p>
<p>
موسی الکليم انّه اخذ عهد المسيح فی جبل سينآء من جميع
</p>
<p>
النّفوس الّتی اتت فی زمن المسيح فهؤ لآء النّفوس و لو کانوا بعد
</p>
<p>
موسی الکليم باعصار و قرون ولکن من حيث العهد المقدّس عن
</p>
<p>
الازمان کانوا حاضرين ولکنّ اليهود غفلوا عن ذلک و لم يتذکّروا
</p>
<p>
فوقعوا فی خسران مبين و امّا العبارة الّتی تدلّ انّ علی
</p>
<p>
الأنسان ان ينقطع عن النّفس فالمراد منها ايضاً ان لا يطلب
</p>
<p>
لنفسه فی هذه الدّنيا الفانية شيئاً فينقطع ای يفدی نفسه
</p>
<p>
بجميع شئونها فی مشهد الفدآء عند تجلّی ربّها *
</p>
<p>
_ ١٨٢ای متمسّکين بعهد و پيمان الهی اليوم اهل ملأ
</p>
<p>
اعلی از ملکوت ابهی ناظر و از جبروت قدس بشری و طوبی ملتفت
</p>
<p>
چون نظر بمجامع و محافل ثابتين بر عهد و ميثاق نمايند فرياد
</p>
<p>
يا بشری يا بشری بر آرند و بتهليل و تسبيح لب بگشايند و ندا فرمايند
</p>
<p>
ای انجمن رحمانی و ای مجمع يزدانی طوبی لکم بشری لکم
</p>
<p>
ای روی شما روشن ای خوی شما گلشن که بميثاق محبوب آفاق
</p>
<p>
ص ٢٠٣
</p>
<p>
متمسّکيد و از پيمانه پيمان الهی مدهوش و مستيد بجمال قدم
</p>
<p>
وفا نموديد و جام صفا نوشيديد و محافظت و صيانت امر اللّه نموديد
</p>
<p>
و سبب تفريق کلمة اللّه نشديد و علّت ذلّت دين اللّه نشديد و
</p>
<p>
در عزّت اسم حقّ کوشيديد و استهزاء امم را بر امر مبارک روا نداشتيد
</p>
<p>
مقام منصوص را اهانت ننموديد و مرجع مخصوص را ذلّت و اذيّت
</p>
<p>
و اهانت نخواستيد در وحدت کلمه کوشيديد و بابواب الرّحمه پی
</p>
<p>
برديد جمال مبارک را زود فراموش ننموديد و البهاء عليکم *
</p>
<p>
_ ١٨٣ای بنت ملکوت نامه تو رسيد مانند آهنگ عندليب
</p>
<p>
الهی بود که شهنازش سبب فرح قلوب است زيرا مضمون دليل بر
</p>
<p>
ايمان و ايقان و ثبوت بر عهد و پيمان بود اليوم قوّه محرّکه عالم وجود
</p>
<p>
قوّه پيمانست که مانند شريان در جسم امکان نابض است و سبب
</p>
<p>
محافظه وحدت بهائی بهائيان مأمور که تأسيس وحدت عالم
</p>
<p>
انسانی نمايند اگر خود در نقطه اجتماع نکنند چگونه سبب
</p>
<p>
وحدت عالم انسانی شوند و مقصد جمال مبارک از اين عهد و ميثاق
</p>
<p>
آن بود که جميع بهائيان را در نقطه جمع فرمايد تا بعضی بيخردان
</p>
<p>
که در هر دور و کوری سبب اختلاف شدند رخنه ننمايند زيرا امر
</p>
<p>
فرمود که آنچه از مرکز ميثاق بيان گردد آن صحيح است و در حمايت
</p>
<p>
صون و عنايت او و مادون آن هذيان است الحمد للّه تو ثابت بر عهد و پيمانی *
</p>
<p>
ص ٢٠٤
</p>
<p>
_ ١٨٤ای نفوس مبارکه هر چند شما در امتحان شديدی
</p>
<p>
افتاده‌ايد زيرا بعضی بمنتهای قوّت ميکوشند که احبّای لوزانجليز
</p>
<p>
را متزلزل نمايند ولی شما مشمول نظر عنايت بهآءاللّه هستيد
</p>
<p>
و بجنود ملائکه مؤيّديد پس قدم را ثابت نمائيد و بنهايت قوّت
</p>
<p>
بنشر نفحات الهيّه و اعلآء کلمة اللّه و ثبات بر ميثاق پردازيد
</p>
<p>
و يقين بدانيد که اگر نفسی با کمال استقامت ندای بملکوت نمايد
</p>
<p>
و بنهايت متانت ترويج ميثاق کند اگر مور ضعيف است فيل عظيم را
</p>
<p>
از ميدان فرار دهد و اگر پشه نحيف باشد عقاب کاسر را بال و پر
</p>
<p>
بشکند لهذا همّت نمائيد تا سپاه شبهاترا بقوّه آيات پريشان
</p>
<p>
و متلاشی نمائيد اين است وصيّت من و اينست نصيحت من
</p>
<p>
با نفسی جدال منمائيد و از نزاع بيزار باشيد کلمه حقّ بر زبان
</p>
<p>
رانيد اگر قبول نمود نعم المطلوب و اگر عناد کرد او را بحال خود
</p>
<p>
بگذاريد و توکّل بر خدا بکنيد اينست صفت ثابتين بر ميثاق *
</p>
<p>
_ ١٨٥ای احبّا و امآء الرّحمن نامه ئی از محفل روحانی
</p>
<p>
لازانجليز رسيد دليل بر آن بود که نفوس مبارکه کاليفورنيا مانند
</p>
<p>
جبل راسخ مقاومت ارياح نقض مينمايند و چون اشجار مبارکه در
</p>
<p>
ارض ميثاق ريشه نموده‌اند و در نهايت متانت و ثباتند لهذا
</p>
<p>
اميد از الطاف شمس حقيقت دارم که روز بروز بر متانت و استقامت
</p>
<p>
ص ٢٠٥
</p>
<p>
بيفزايند امتحانات هر امری بقدر عظمت آن امر است چون تا بحال
</p>
<p>
چنين ميثاقی صريح بقلم اعلی وقوع نيافته لهذا امتحانات نيز
</p>
<p>
عظيم است اين امتحانات نفوس ضعيفه را متزلزل نمايد ولی در
</p>
<p>
نفوس قويّه امتحان چه تأثير دارد اين شبهات نقض مانند کف
</p>
<p>
درياست و دريا بی‌کف نميشود بحر ميثاق يک موج زند تا اجسام
</p>
<p>
ميّته را بکنار اندازد زيرا دريا جسم مرده قبول ننمايد اينست
</p>
<p>
که بحر ميثاق موج زد موج زد تا اجسام ميّته را بيرون انداخت
</p>
<p>
يعنی نفوسی را که از روح الهی بی‌بهره‌اند و تابع نفس و هوی
</p>
<p>
هوای رياست در سر دارند باری اين کفهای دريا بقائی ندارند
</p>
<p>
عنقريب محو و نابود گردد ولی دريای ميثاق الی الأبد پر موجست
</p>
<p>
و در جوش و خروش .... از اوّل ابداع تا يومنا هذا در ظهور مظاهر
</p>
<p>
مقدّسه چنين عهد محکم متينی گرفته نشده با وجود اين کفها را
</p>
<p>
در بحر ميثاق بقائی ممکن لا واللّه ناقضين آبروی خويش را ميبرند
</p>
<p>
و تيشه بر ريشه خود ميزنند مغرور بچند نفس چاپلوسند که در نهايت
</p>
<p>
تملّقند که از شدّت تملّق بعضی نفوس ضعيفه را متزلزل مينمايند
</p>
<p>
لکن اين عاقبت ندارد سرابست نه آب کف است نه دريا
</p>
<p>
مه است نه ابر مجاز است نه حقيقت عنقريب خواهيد ديد
</p>
<p>
باری شما که الحمد للّه ثابت و راسخيد شکر کنيد که مانند اشجار
</p>
<p>
مبارکه در ارض ميثاق ثابت و راسخيد و يقين است که هر ثابت نابت است
</p>
<p>
ص ٢٠٦
</p>
<p>
اثمار جديده ببار آرد و روز بروز بر طراوت و لطافت بيفزايد
</p>
<p>
بجميع الواح مبارک بهاءاللّه چه از آيات و چه از مناجات
</p>
<p>
ملاحظه کنيد که البتّه در هزار موقع مناجات فرمودند که خدايا
</p>
<p>
ناقضين ميثاق را معدوم کن و مخالفين بعهد را مغلوب نما و هر
</p>
<p>
نفسی که نقض عهد و ميثاق نمايد مردود حقّ است و هر نفس که
</p>
<p>
ثابت بر عهد و ميثاق است مقبول درگاه احديّت و از اين قبيل آيات
</p>
<p>
و مناجات بسيار مراجعت نمائيد خواهيد يافت باری شما ابداً
</p>
<p>
ملول نشويد آنچه نقض بيشتر ديديد بر ثبات و استقامت بيشتر
</p>
<p>
بيفزائيد و يقين کنيد که جند الهی غالب است زيرا مؤيّد بنصرت
</p>
<p>
ملکوت ابهی است در جميع آفاق عَلَم اهل ثبوت و استقامت بلند است
</p>
<p>
و عَلَم نقض منکوس زيرا معدودی قليل از نفوس ضعيفه فريب تملّق
</p>
<p>
و تذلّل ناقضين خورده‌اند و در نهايت ستر بظاهر اظهار ثبوت
</p>
<p>
مينمايند و در باطن بتحريک مشغولند مگر چند نفر که اصل محرّکين
</p>
<p>
نقضند آنان متظاهر بنقضند و ما بقی معدودی قليل بلطائف
</p>
<p>
الحيل نفوس را فريب ميدهند زيرا بلسان اظهار ثبوت و استقامت
</p>
<p>
بر عهد ميکنند ولی چون گوشی بيابند خفيّاً القای شبهه مينمايند
</p>
<p>
جميع اينها مانند نقض عهد يهودا اسخر يوطی است و اتباع او
</p>
<p>
ببينيد هيچ اثر و ثمری از آنها باقی بدرجه که از اتباعش اسمی
</p>
<p>
باقی نمانده مثل اينکه اتباعی نداشته با آنکه جمعی از يهود با
</p>
<p>
ص ٢٠٧
</p>
<p>
او همداستان بودند اين يهوذای اسخر يوطی که رئيس حواريّين
</p>
<p>
بود حضرت مسيح را به سی درهم فروخت فاعتبروا يا اولی الابصار
</p>
<p>
حال اين نفوس مهمله ناقضين مرکز ميثاق را بمبالغی که بانواع حيل
</p>
<p>
گدائی کرده‌اند البتّه ميفروشند سی سال است که حضرت
</p>
<p>
بهآءاللّه صعود نموده و اين ناقضين بتمام همّت کوشيدند آيا
</p>
<p>
تا بحال چه کرده‌اند در جميع مواقع ثابتين بر ميثاق مظفّر بودند
</p>
<p>
و ناقضين مغلوب و مردود و منحوس و بعد از صعود عبدالبهآء اثری
</p>
<p>
از اينها باقی نخواهد ماند اين نفوس نميدانند چه خواهد شد
</p>
<p>
مغرور باوهام خودند باری ای احبّای الهی و امآء رحمن
</p>
<p>
دست قدرت الهی تاج مرصّعی از برای شما ترتيب داده که
</p>
<p>
جواهر زواهرش الی الأبد بر آفاق ميتابد قدر اين موهبت را بدانيد
</p>
<p>
و بشکرانه آن لسان بگشائيد و بترويج تعاليم الهی پردازيد زيرا
</p>
<p>
اين روح حيات است و سبب نجات *
</p>
<p>
_ ١٨٦ای ثابت بر پيمان سه نامه از تو متتابعا رسيد بدون
</p>
<p>
فاصله از مضامين معلوم گرديد که در کليولند از همسات بعضی
</p>
<p>
ناقضين قلوب متأثّر شده است و در ميان احباب الفت فتور يافته
</p>
<p>
سبحان اللّه از پيش صد مرتبه اخبار شده که ناقضان در کمينند و
</p>
<p>
بوسيله ميخواهند ميان احبّا اختلاف اندازند تا اين اختلاف
</p>
<p>
ص ٢٠٨
</p>
<p>
منتهی بنقض ميثاق شود با وجود اين چگونه احبّا از اين تصريح
</p>
<p>
غفلت نمودند مسئله محکم و متين است و غايت مختصر يا حضرت
</p>
<p>
بهآءاللّه عالم بود و دانا بود و از عواقب امور باخبر يا نادان
</p>
<p>
و خطاکار اين عهد و ميثاق باين عظيمی از قلم اعلی از عموم احبّا
</p>
<p>
گرفت اوّل از اغصان و افنان و منتسبين و امر باطاعت کرد و امر بتوجّه
</p>
<p>
نمود و باثر قلم اعلی تصريح فرمود که مقصود از اين آيه کتاب اقدس
</p>
<p>
غصن اعظم است اذاغيض بحر الوصال و قضی کتاب المبدء فی
</p>
<p>
المآل توجّهوا الی من اراده اللّه الّذی انشعب من هذا الأصل
</p>
<p>
القديم معنای مجمل اينست که بعد از صعود من بايد ای اغصان
</p>
<p>
و افنان و منتسبين و عموم احبّآء اللّه توجّه بفرع منشعب از اصل
</p>
<p>
قديم کنيد و همچنين بصريح کتاب اقدس ميفرمايد يا اهل الأنشآء
</p>
<p>
اذا طارت الورقاء عن ايک الثّنآء و قصدت المقصد الأقصی الأخفی
</p>
<p>
ارجعوا ما لا عرفتموه من الکتاب الی الفرع المنشعب من هذا الأصل
</p>
<p>
القويم خطاب بجميع خلق ميفرمايد چون حمامه قدس از حديقه
</p>
<p>
ثناء پرواز کند و قصد مقصد اقصی و پنهان نمايد يعنی چون جمال
</p>
<p>
مبارک از عالم ظهور توجّه بعالم غيب نمايد هر چه را از کتاب
</p>
<p>
نميفهميد راجع کنيد بفرع منشعب از اصل قديم يعنی آنچه که
</p>
<p>
او بيان ميفرمايد او حقيقت واقعه است و در کتاب عهد بصريح عبارت
</p>
<p>
ميفرمايد که مقصود از اين فرع منشعب غصن اعظم است و جميع
</p>
<p>
ص ٢٠٩
</p>
<p>
اغصان و افنان و منتسبين و احبّا را امر بتوجّه ميفرمايد حال يا بايد
</p>
<p>
گفت جمال مبارک خطا فرمودند يا بايد اطاعت کرد و عبدالبهآء
</p>
<p>
امری ندارد که ناس را دعوت باطاعت کند مگر نشر نفحات اللّه
</p>
<p>
و اعلآء کلمة اللّه و ترويج وحدت عالم انسانی و تأسيس صلح عمومی
</p>
<p>
و امثال ذلک از اوامر الهی اين اوامر الهی است دخلی
</p>
<p>
بعبدالبهآء ندارد هر کس خواهد موافقت نمايد و هر کس نخواهد
</p>
<p>
خود ميداند حال بعضی از مفسدين بانواع حيل در فکر رياستند
</p>
<p>
و بجهت حصول رياست شبهاتی ميان احبّا القا مينمايند که سبب
</p>
<p>
اختلاف شود و اختلاف سبب آن گردد که يک حزبی را تابع خود کنند
</p>
<p>
ولی احبّای الهی بايد بيدار باشند و بدانند از اين القای شبهات
</p>
<p>
مقاصد نفسانيست و حصول رياست وحدت بهائيرا از دست ندهيد
</p>
<p>
و وحدت بهائی جز بتمسّک بميثاق الهی ممکن نه باری شما
</p>
<p>
آرزوی سفر باطراف داريد تا نشر نفحات اللّه نمائيد بسيار موافق
</p>
<p>
البتّه تأييدات الهی برسد و قوّه عهد و ميثاق ترا مظفّر و منصور نمايد *
</p>
<p>
_ ١٨٧ای ثابت بر پيمان نامه شما رسيد از کنونشن نهايت
</p>
<p>
رضايت اظهار نموده بودی که اين کنونشن سبب نهضت امر اللّه
</p>
<p>
گرديد و ظهور قوّت کلمة اللّه عظمت امر اختلافات را زائل کند
</p>
<p>
مانند صحّت چون در وجود انسان قوّت يابد از اين امر عظيم جميع
</p>
<p>
ص ٢١٠
</p>
<p>
علل و امراض زائل گردد ما اميدمان چنانست که بهيچوجه اختلاف
</p>
<p>
نماند ولی بعضی از اهالی امريکا نوهوسند و ميکوشند زير زمين
</p>
<p>
جستجو ميکنند در هوا جستجو ميکنند که يک چيزی پيدا کنند و
</p>
<p>
سبب اختلاف شود الحمد للّه در امر مبارک جميع اين ابواب
</p>
<p>
مسدود است زيرا مرجع مخصوص تعيين شده است که آن مرجع
</p>
<p>
مخصوص حلّال جميع مشکلات است و دافع جميع اختلاف و همچنين
</p>
<p>
بيت عدل عمومی دافع جميع اختلاف است آنچه بيت عدل بگويد
</p>
<p>
قبول و هر نفسی مخالفت نمايد مردود ولی هنوز بيت عدل عمومی که
</p>
<p>
شارعست تأسيس نشده است ديگر راه اختلافی نمانده ولی
</p>
<p>
هواجس نفسانی مورث اختلاف ميشود مثل ناقضين ناقضين
</p>
<p>
شبهه ئی در ميثاق ندارند ولی غرض نفسانی آنانرا باين درجه
</p>
<p>
رسانده نه اينست که نميدانند ميدانند و مخالفت ميکنند باری
</p>
<p>
دريای ميثاق پر موج است و در نهايت اتّساع کفهای اختلاف را
</p>
<p>
بيرون می‌اندازد يقين بدانيد شما در فکر ترويج امر مشرق الأذکار
</p>
<p>
باشيد و تهيّأ اسباب نشر نفحات اللّه ديگر مشغول چيز ديگر نشويد
</p>
<p>
زيرا سبب تفرقه ذهن ميشود و هيچ کار از پيش نميرود *
</p>
<p>
_ ١٨٨ای ياران عزيز عبدالبهآء چنديست که از بعضی
</p>
<p>
بلاد يک آهنگ دلربا بگوش جان نرسيده و جان و وجدان سرور
</p>
<p>
ص ٢١١
</p>
<p>
و حبور نيافته با وجود آنکه در جميع اوقات کلّ در خاطرند و در پيش
</p>
<p>
نظر فی الحقيقه حاضر زيرا ساغر دل از صهبای محبّت ياران سرشار
</p>
<p>
است و تعلّق و آرزوی ديدارشان مانند روح ساری و جاری در عروق
</p>
<p>
و شريان با اين حالت ديگر معلومست که قلب چه قدر محزون و
</p>
<p>
مغمومست در اين طوفان بلا که موجش باوج اعلی رسيده و تير جفا
</p>
<p>
از جهات ستّه پی در پی آمده در هردم در بقعه مبارکه خبر موحشی
</p>
<p>
و در هر روز آثار مدهشی مرکز نقض چنان فرض مينمود که بمجرّد
</p>
<p>
استکبار بنياد عهد و ميثاق نا پايدار گردد و ابرار از وصايای الهی
</p>
<p>
بری و بيزار گردند اين بود که اوراق شبهات بجميع جهات منتشر
</p>
<p>
نمود و بدسائس خفيّه پرداخت دمی فرياد بر آورد که بنيان الهی
</p>
<p>
بر افتاد و شريعت اللّه منسوخ گشت بناء عليه عهد و پيمان مفسوخ
</p>
<p>
شد و گهی ناله و فغان آغاز کرد که ما اسير و گرفتاريم و گرسنه و تشنه
</p>
<p>
در ليل و نهار روزی ولوله و عربده ئی انداخت که وحدانيّت الهيّه
</p>
<p>
محو شد و ظهوری پيش از الف سنه بروز نموده چون اين مفتريات را
</p>
<p>
ترويج نديد بتدريج فکر فساد افتاد و فتنه برانگيخت و بهر دامنی
</p>
<p>
درآويخت بنای سعايت در نزد حکومت گذاشت و با بعضی از بيگانگان
</p>
<p>
آشنا شد و همدم و همراز گشت بالاتّفاق لائحه ئی ترتيب دادند
</p>
<p>
و تقديم مرکز سلطنت کردند و اوليای امور را بتشويش انداختند
</p>
<p>
از جمله مفتريات اينکه اين مظلوم عَلم استقلال بر افراخت و بر علم
</p>
<p>
ص ٢١٢
</p>
<p>
يا بهآء الأبهی بنگاشت و در جميع اين مدن و ديار و قری حتّی
</p>
<p>
در ميان قبائل صحرا بگرداند و جميع را دعوت باجتماع در زير علم
</p>
<p>
نمود ربّ انّی اعوذ بک من هذا العمل المخالف لوصايَا البهآء
</p>
<p>
بل هو ظلم عظيم لا يرتکبه الّا کلّ معتدٍ اثيم لانّک فرضت علينا
</p>
<p>
اطاعة الملوک و السّلاطين و از جمله مفتريات مقام کرمل را قلعه ئی
</p>
<p>
قرار داد و در نهايت متانت و رصانت بساخت و آنجا را مدينه منوّره
</p>
<p>
قرار نهاد و تربت مقدّسه را مکّه مکرّمه نمود و حال آنکه آن عمارت
</p>
<p>
عبارت از شش اطاق است و از جمله مفتريات تأسيس سلطنت جديده
</p>
<p>
کرده و جميع ياران را معاذ اللّه معاذ اللّه معاذ اللّه بچنين خطای
</p>
<p>
عظيمی دعوت نموده سبحانک هذا بهتان عظيم و از جمله چون
</p>
<p>
تربت مقدّسه مطاف عالميان گشته ضرر عظيم بدولت و ملّت دارد و مرکز
</p>
<p>
نقض از جميع اين امور بيزار بلکه سنّی سنوی بکری و عمريست امّا
</p>
<p>
جمال مبارک را همين قدر از صلحای امّت ميداند و اهل طريقت ميشمرد
</p>
<p>
و جميع اين امور را اين مظلوم تأسيس نموده باری هيئت تفتيشيّه
</p>
<p>
از مرکز سلطنت عظمی دامت شوکتها تعيين شدند و باين ارض آمدند
</p>
<p>
رأسا در خانه يکی از مدّعيان وارد جمعی که در تنظيم لائحه شريک
</p>
<p>
و سهيم اخوی بودند آنانرا احضار و از حقيقت لائحه استفسار نمودند
</p>
<p>
مضامين لائحه را تشريح کردند و تفصيل دادند و تصديق نمودند
</p>
<p>
و علاوه افزودند و کلّ مدّعی و هم شاهد و هم قاضی بودند حال آن
</p>
<p>
ص ٢١٣
</p>
<p>
هيئت بمرکز خلافت راجع و هر روز خبر موحشی و مدهشی ميرسد
</p>
<p>
امّا عبدالبهآء الحمد للّه در نهايت سکون و قرار و وقار و از اين
</p>
<p>
افترا و بهتان حتّی اغبرار حاصل ننموده بلکه امور را موکول بقدر
</p>
<p>
مقدور نموده و در کمال فرح و سرور بجانفشانی حاضر و از بهر بلائی
</p>
<p>
منتظر الحمد للّه ياران مهربان الهی نيز در مقام تسليم و رضا قائم
</p>
<p>
کلّ خوشنود و ممنون و مسرور و راضی ولی مرکز نقض چنين فرض
</p>
<p>
نموده که بعد از ريختن خون اينمظلوم و يا انداختن بصحرای کبير
</p>
<p>
و هامون و يا القای در دريای روم چون گمنام و بی‌اثر و مقطوع الخبر
</p>
<p>
گردد او ميدانی خواهد يافت و جولانی خواهد کرد و بچوگان شبهات
</p>
<p>
و ترّهات گوی آمال و آرزوئی خواهد ربود هيهات هيهات اگر
</p>
<p>
مشک وفا را بقا نماند کسی برائحه دفراء جفا رغبت ننمايد و اگر
</p>
<p>
غزال الهی را کلاب و ذئاب بدرد هيچکس از پی گرگ خونخوار ندود
</p>
<p>
و اگر بلبل معانيرا ايّام بسر آيد کسی گوش بنعيق غراب و نعيب
</p>
<p>
کلاغ ندهد اين چه تصوّر باطل است و اين چه تهتّک جاهل
</p>
<p>
اعمالهم کسراب بقيعةٍ يحسبه الظّمآن ماءً حتّی اذا جائه لم يجده
</p>
<p>
شيئاً باری ای ياران الهی قدم و قلب مستقيم و ثابت داريد
</p>
<p>
و بقوّه تأييد جمال مبارک عزمی کامل نمائيد و بخدمت امر اللّه پردازيد
</p>
<p>
و در مقابل امم و ملل ثبوت و رسوخ و استقامت اهل بها بنمائيد تا
</p>
<p>
ديگران حيران گردند که اين قلوب چگونه منابع اطمينان و معادن
</p>
<p>
ص ٢١٤
</p>
<p>
محبّت حضرت رحمان تا از حوادث مؤلمه ارض مقدّس فتوری نياريد
</p>
<p>
و از وقايع فاجعه مَلَلی حاصل نکنيد اگر جميع ياران معرض شمشير
</p>
<p>
گردند و يکی باقی آن منادی الهی شود و مبشّر رحمانی گردد و در
</p>
<p>
مقابل من علی الارض قيام کند باری شما نظر بحوادث بقعه نورآء
</p>
<p>
ننمائيد ارض مقدّس دائما در خطر است و سيل بلا از هر طرف زيرا
</p>
<p>
صيت جهانگير گشته و آوازه شهره آفاق شده و اعدا چه بيگانه
</p>
<p>
و چه آشنا در نهايت تزوير و حيله و خدعه بر افترا قيام نموده
</p>
<p>
معلومست که چنين موقعی در خطر است زيرا در مقابل هر بهتان
</p>
<p>
مدافعی موجود نه بلکه نفوس آواره و مظلوم در قلعه ئی مسجون
</p>
<p>
و ليس لهم معين و نصير و حرس من سهام الأفترآء و سنان البهتان
</p>
<p>
الّا اللّه شما بايد تفکّر در اين نمائيد که چه قدر ياران عزيز بقربانگاه
</p>
<p>
الهی شتافتند و چه نفوس مبارکی جان فدا نمودند و چه خونهای
</p>
<p>
مقدّسی ريخته شد و چه دلهای پاکی بخون آميخته گشت چه قدر
</p>
<p>
سينه‌ها هدف تير جفا گرديد و چه بسيار اجسام مطهّره که
</p>
<p>
شرحه شرحه شد آيا ما را سزاوار چگونه است که در فکر جان خويش
</p>
<p>
باشيم و به بيگانه و خويش مداهنه و مدارا کنيم و يا آنکه ما نيز پی
</p>
<p>
ابرار گيريم و بر قدم آن بزرگواران رفتار کنيم ايّام معدود معدوم
</p>
<p>
گردد و هستی موجود مفقود شود گلشن زندگانيرا طراوت و لطافت
</p>
<p>
نماند و گلزار کامرانيرا صفا و شادمانی بگذرد بهار حيات مبدّل
</p>
<p>
ص ٢١٥
</p>
<p>
بخزان ممات گردد و سرور و حبور قصور تبديل بظلام ديجور در قبور
</p>
<p>
گردد در اينصورت دلبستگی را نشايد و شخص دانا تعلّق قلب
</p>
<p>
ننمايد انسان دانا و توانا حشمت آسمانی طلبد و عزّت رحمانی
</p>
<p>
جويد و حيات جاودانی خواهد و قربيّت درگاه يزدانی طلبد زيرا
</p>
<p>
بخمخانه جهان فانی صفرای انسان الهی نشکند و دمی نياسايد
</p>
<p>
و خود را بتعلّق دنيا نيالايد بلکه ياران نجوم اوج هدايتند و
</p>
<p>
کواکب افق عنايت و بکمال قوّت آفت ظلمتند و هادم اساس بغض و
</p>
<p>
عداوت جهان و جهانيانرا صلح و صلاح خواهند و بنياد جنگ و
</p>
<p>
جدال براندازند راستی و دوستی و آشتی جويند و دلجوئی حتّی
</p>
<p>
از هر دشمن بدخوئی نمايند تا اين زندان جفا را ايوان بلند وفا
</p>
<p>
کنند و اين سجّين بغض و کين را مبدّل ببهشت برين فرمايند
</p>
<p>
باری ای ياران بجان و دل بکوشيد که اينجهان آئينه جهان ملکوت
</p>
<p>
شود و عالم ناسوت مملوّ از فيض لاهوت گردد تا ندای ملأ اعلی
</p>
<p>
بتحسين بلند گردد و آثار فضل و موهبت جمال ابهی احاطه بر روی
</p>
<p>
زمين نمايد جناب امين نهايت ستايش از عباد مکرمين و اماء نور
</p>
<p>
مبين نمودند و از هر يک فرداً فرداً تحسين کردند و بسيار از ثبوت
</p>
<p>
و استقامت کلّ تعريف نمودند که الحمد للّه احبّا و اماء رحمان در جميع
</p>
<p>
ايران بکمال تمکين چون بنيان رزين و رصين ثابت و مستقيم و در
</p>
<p>
نهايت وله و انجذاب مشغول بنشر نفحات ربّ الأربابند و از اين خبر
</p>
<p>
ص ٢١٦
</p>
<p>
در اين زمان پر خطر نهايت سرور حاصل گرديد زيرا منتهی آمال
</p>
<p>
و آرزوی اينمظلوم روحانيّت قلوب و نورانيّت وجود يارانست چون
</p>
<p>
اين موهبت حاصل هر بلائی از برای من فيض وابل و غيث هاطل است
</p>
<p>
الهی الهی ترانی خائضاً فی غمار البلآء و قابضاً علی نار الجفآء
</p>
<p>
و فائض الدّموع فی اللّيالی الظّلمآء اتقلّب فی مهاد السّهاد و عينای
</p>
<p>
منتظرتان لطلوع انوار الوفآء و کلّما اضطرب اضطراب الحوت الملتهب
</p>
<p>
الأحشآء علی الغبرآء اترصّد ظهور مواهبک من کلّ الأرجآء
</p>
<p>
ربّ ربّ ادرک الأحبّآء فی سائر الأنحآء بموهبتک الکبری و اغث
</p>
<p>
کلّ ذی لهف من الأصفيآء بعونک و عنايتک فی کلّ عدوة قصوی
</p>
<p>
ربّ انّهم اسراء حبّک و سبايا جندک و طيور هوآء هدايتک و
</p>
<p>
حيتان بحر عنايتک و نجوم افق موهبتک و جيوش حصن شريعتک
</p>
<p>
و اعلام ذکرک و اعين رحمتک و ينابيع فضلک و منابع جودک فاحفظهم
</p>
<p>
بعين رعايتک و ايّدهم علی اعلآء کلمتک و ثبّت قلوبهم علی حبّک
</p>
<p>
و قوّ ظهورهم علی خدمتک و اشدد ازورهم علی عبوديتّک و انشربهم
</p>
<p>
نفحاتک و اشرح بهم آياتک و اظهر بيّناتک و تمّم بهم کلماتک
</p>
<p>
و اسبغ بهم رحمتک انّک انت القویّ القدير و انّک انت الرّحمن الرّحيم *
</p>
<p>
_ ١٨٩امروز هر عاقل هوشياری و عاقبت بينی بيدار شود
</p>
<p>
ص ٢١٧
</p>
<p>
و واقف اسرار مستقبل گردد که جز قوّه ميثاق قلب آفاقرا بحرکت
</p>
<p>
نيارد چنانکه عهد قديم و عهد جديد امر حضرت مسيح را منتشر در
</p>
<p>
آفاق نمود و قوّه نابضه در جسم عالم بود شجره ئيکه ريشه دارد ثمر
</p>
<p>
دهد و الّا درخت بيريشه ولو بلند و قطور باشد پژمرده و افسرده
</p>
<p>
و عاقبت مانند حطب لايق آتش گردد ميثاق الهی مانند دريای
</p>
<p>
محيط اعظم است يک موج زند و جميع کفهای متراکمه را بساحل
</p>
<p>
اندازد باری الحمد للّه که نفوس آگاه را مقصدی جز اعلآء کلمة اللّه
</p>
<p>
و نشر نفحات اللّه نه اينست اساس متين حال مانند وقت صباح
</p>
<p>
است که انوار شمس حقيقت منتشر شده بايد کوشيد تا نفوس راقده
</p>
<p>
بيدار گردند و غافلان هوشيار شوند و تعاليم الهی که روح اينعصر
</p>
<p>
است بمسامع اهل جهان برسد در جرائد انتشار يابد و در محافل
</p>
<p>
بنطق فصيح بليغ تشريح گردد مسلک بايد مسلک بولس باشد
</p>
<p>
و ايمان ايمان پطرسی اين نفحه طيّبه مشام اهل آفاقرا معطّر نمايد
</p>
<p>
و اين روح نفوس مرده را زنده نمايد روائح منتنه نقض موقّتاً سبب
</p>
<p>
توقّف امر اللّه گشته و الّا تعاليم الهی مانند نور آفتاب سريع الأنتشار
</p>
<p>
بود نطقهای عبدالبهاء را که جمع نمودی و مقصدتان طبع و نشر
</p>
<p>
آنست بسيار موافق اين خدمت سبب آن گردد که در ملکوت ابهی
</p>
<p>
رخ بر افروزی و در نزد احبّای شرق و غرب مورد ستايش و شکرانه شوی
</p>
<p>
ولی بايد نهايت دقّت را نمود که عين نطق باشد و تحريفی از مترجمين
</p>
<p>
ص ٢١٨
</p>
<p>
سابق واقع نشده باشد *
</p>
<p>
_ ١٩٠ترانی يا الهی خاضعاً خاشعاً متصدّعاً بما
</p>
<p>
امرت من عندک متذلّلاً الی ملکوتک مضطرباً من سطواة جبروتک
</p>
<p>
وجلاً من قهرک راجياً فضلک مطمئنّاً بعفوک مرتعداً من سخطک
</p>
<p>
اناجيک بقلب خافق و دمع دافق و قلب شائق و تبتّل صادق
</p>
<p>
ان تجعل احبّتک انواراً فی مملکتک و تؤيّد صفوتک علی اعلآء
</p>
<p>
کلمتک حتّی تصبح الوجوه انواراً و تملأ القلوب اسراراً و تضع
</p>
<p>
النّفوس عنها اوزارا و تحميهم عن کلّ ذی عُتوٍّ امسی فاجراً کفّارا
</p>
<p>
ربّ انّهم ظِمآء اوردهم علی مناهل الفضل و الأحسان و انّهم
</p>
<p>
جياع انزل عليهم مائدة من السّمآء و انّهم عُراة البسهم حلل العلم
</p>
<p>
و العرفان و کُماة اخرجهم الی الميدان و هُداة فانطقهم بالحجج
</p>
<p>
و البرهان و سُقاة فادر بهم الکأوس الطّافحة بصهبآء الأيقان
</p>
<p>
الّلهمّ اجعلهم طيوراً صادحةً فی الرّياض و اُسوداً زائرةً فی
</p>
<p>
الغياض و حيتاناً سابحة فی الحياض انّک انت الفيّاض لا اله الّا
</p>
<p>
انت القویّ العزيز المنّان .
</p>
<p>
ای ياران ربّانی من چندی بود که تضييق شديد و قيد و بند
</p>
<p>
سلاسل حديد و اين مظلوم وحيد و فريد زيرا سبيل مقطوع رفيق
</p>
<p>
ممنوع صديق محروم و عوانان محيط مراقبان ذوبأس شديد
</p>
<p>
ص ٢١٩
</p>
<p>
هر دمی بلائی و در هر نَفَسی آلامی خويش و بيگانه هر دو مهاجم
</p>
<p>
بلکه ياران بيوفا بيش از اعدا بر اذيّت و جفا قائم عبدالبهاء را
</p>
<p>
نه مجيری نه نصيری و نه معينی و نه ظهيری دائماً غريق دريای
</p>
<p>
بی‌پايان و مبتلای نعيق بيوفايان هر صبحی ظلام ديجوری
</p>
<p>
و هر شامی ظلم موفوری دقيقه ئی آرامی نه و زخم سنانرا التيامی
</p>
<p>
نه هردم خبر نفی فيزان بود و هر ساعت حوادث غرق در بحر بی‌پايان
</p>
<p>
گهی گفتند آوارگانرا بنيان بر افتاد و دمی برزبان راندند که
</p>
<p>
عنقريب صليب نتيجه خواهد داد جسم ضعيف هدف تير شديد
</p>
<p>
شود و هيکل نحيف طعمه سيف حديد گردد آشنايان بيگانه
</p>
<p>
در نهايت فرح و سرور بودند و ياران بيوفا در غايت شعف و حبور
</p>
<p>
يکی ميگفت الحمد للّه آرزو بحصول رسيد و ديگری الشّکر للّه که
</p>
<p>
سهم و سنان بمرکز صدور پيوست باری شدائد و بلا مانند باران بهار
</p>
<p>
بر اسير زندان باريد و تسلّط اهل بغضا مانند سيل جفا ميرسيد
</p>
<p>
ولکن عبدالبهآء در نهايت سرور و حبور بود و مطمئن بالطاف ربّ
</p>
<p>
غفور عذاب اليم جنّت نعيم بود و اغلال و زنجير طوق سلطنت
</p>
<p>
بر سرير اثير در نهايت تسليم و رضا دل بقضا داده در وجد و سرور
</p>
<p>
بوديم و همدم شادمانی موفور تا آنکه ياران نوميد شدند و يأس
</p>
<p>
شديد حاصل گشت بغتةً صبح نورانی طلوع نمود و انوار نامتناهی
</p>
<p>
احاطه کرد سحاب مرکوم متلاشی شد و ظلام ديجور متواری گشت
</p>
<p>
ص ٢٢٠
</p>
<p>
فوراً قيد و بند بر افتاد و سلسله از گردن آوارگان برقاب عوانان
</p>
<p>
انتقال يافت تضييق بتوسيع مبدّل شد و از افق الطاف ربّ مجيد
</p>
<p>
آفتاب اميد دميد اين از فضل حضرت يزدان بود و موهبت ربّ
</p>
<p>
رحمان ولی از جهتی اين آواره محزون و مأيوس گرديد که من بعد
</p>
<p>
بچه تسلّی خاطر يابد و بچه اميد خود را نويد دهد نه بلائی
</p>
<p>
نه جفائی و نه مصيبت و نه ابتلائی در اينجهان فانی مدار شادمانی
</p>
<p>
بلای سبيل ربّانی و محن و آلام جسمانی بود و الّا حيات بی‌نتيجه
</p>
<p>
ماند و ممات مرجّح گردد شجر وجود بی‌ثمر شود و کشت زندگانی
</p>
<p>
بيخوشه و خرمن گردد لهذا اميدوارم که دو باره اسبابی فراهم
</p>
<p>
آيد که جام بلا سرشار گردد و دلبر خونريز عشق در نهايت جمال
</p>
<p>
شاهد انجمن شود تا اين قلب فرحی يابد و اين روح فتوحی جويد
</p>
<p>
ای پروردگار عاشقانرا از بلا ساغری لبريز در کام ريز و مشتاقان را
</p>
<p>
در راه محبّتت زهر شهد کن و نوش نيش نما سرها را زينت سنان
</p>
<p>
کن و دلها را هدف سهم بی‌امان فرما اين جان پژمرده را در سبيل
</p>
<p>
فدا زنده فرما و اين قلب افسرده را بکأس جفا طراوت و لطافت بخش
</p>
<p>
مدهوش جام الست کن و سر مست پيمانه بدست فرما بجانفشانی
</p>
<p>
مؤيّد فرما و بقربانی موفّق کن توئی مقتدر و توانا و توئی دانا و بينا و شنوا *
</p>
<p>
_ ١٩١ای محنت زده در سبيل ميثاق صدمات و زحمات
</p>
<p>
ص ٢٢١
</p>
<p>
در سبيل ربّ الآيات البيّنات عناياتست و زحمت رحمت است
</p>
<p>
و محنت منحت زهر شکر است و قهر لطف جانپرور پس بايد شکر
</p>
<p>
پروردگار مهربان نمود که چنين مشقّت که صرف موهبت است
</p>
<p>
مقدّر فرمود " گر در آتش رفت بايد چون خليل " " ور چو يحيی ميکنی
</p>
<p>
خونم سبيل " " ور چو يوسف چاه و زندانم کنی " " ور ز فقرم عيسی مريم
</p>
<p>
کنی " " سر نگردانم نگردم از تو من " " بهر قربان تو دارم جان و تن " *
</p>
<p>
_ ١٩٢امروز ربّ الجنود حامی ميثاق است و قوای ملکوت
</p>
<p>
محافظ ميثاق و نفوس آسمانی خادم ميثاق و فرشته‌های ملکوتی
</p>
<p>
مروّج ميثاق بلکه اگر بديده بصيرت نظر بشود جميع قوای عالم
</p>
<p>
بالنّتيجه خادم ميثاق ولی در استقبال ظاهر و آشکار خواهد گشت
</p>
<p>
با وجود اين اين ضعفا چه خواهند کرد اشجار عظيمه که ريشه
</p>
<p>
ندارد و از رشحات سحاب رحمت نصيبی ندارد دوام نکند تا
</p>
<p>
چه رسد بگياههای ضعيفه *
</p>
<p>
_ ١٩٣صبح است و نور احديّت از مطلع غيب رحمانيّت
</p>
<p>
ساطع و لامع و فيض جليل مليک فردانيّت از جهان پنهان متهاطل
</p>
<p>
و متراکم بشارات ملکوت از جميع جهات ميرسد و صبح اشارات علوّ
</p>
<p>
امر و بشارات سموّ کلمة اللّه از جميع اطراف ميدمد کلمهء توحيد
</p>
<p>
ص ٢٢٢
</p>
<p>
در ترويج است و آيت تفريد در ترتيل دريای فضل وجود
</p>
<p>
متلاطمست و سيل فيض شهود متدافق انوار تأييد ربّ غفور جميع
</p>
<p>
اقاليم وجود را احاطه کرده و جنود ملأ اعلی باعانت احبّاء و نصرت
</p>
<p>
اصفيآء هجوم نموده صيت جمال قدم روحی لأحبّائه الفدآء
</p>
<p>
جهانگير گشته و آوازه امر اللّه در شرق و غرب عالم منتشر شده اين
</p>
<p>
امور کلّ اسباب سرور ولی عبدالبهآء در بحر احزان مستغرق
</p>
<p>
و آلام و محن چنان تأثير در اعضا و جوارح نموده که فتور کلّی در بدن
</p>
<p>
حاصل گشته ملاحظه نمائيد که فرداً وحيداً من دون ناصر و معين
</p>
<p>
در قطب عالم ندای حقّ را بلند نموده جميع ملل و امم معارض و منازع
</p>
<p>
و مجادل از جهتی امّت سالفه معلوم و واضح که چه قدر در جميع
</p>
<p>
اطراف متعرّض و معارضند و از جهتی اخبارات امّت هزله کاذبه
</p>
<p>
ميرسد که چگونه در صدد قلع و قمع شجره مبارکهء الهيّه هستند
</p>
<p>
و چه نسبت و افتراها بجمال قدم روحی لأحبّائه الفدا ميزنند
</p>
<p>
و مشغول بنشر رسائل ردّيّه بر اسم اعظمند و در سرّ سرّ در نهايت
</p>
<p>
سعی و کوشش که اذيّت شديدی وارد آرند و از جهتی اهل غرور
</p>
<p>
بکلّ دسائس متمسّک که وهن کلّی بر امر اللّه وارد آرند و اسم
</p>
<p>
عبدالبهاء را از لوح وجود محو نمايند با اينهمه بلايا و اين همه رزايا
</p>
<p>
و هجوم اعدآء در ميان احبّاء نيز اغبرار موجود با وجود آنکه امر
</p>
<p>
جمال قدم روحی لأحبّائه الفدآء عبارت از حقيقت محبّت است
</p>
<p>
ص ٢٢٣
</p>
<p>
و سبب اتّحاد و الفت تا کلّ امواج يک بحر گردند و نجوم باهره
</p>
<p>
اوج نامتناهی يک فلک لئالی اصداف توحيد گردند و جواهر
</p>
<p>
متلئله معدن تفريد بنده يکديگر گردند و نيايش و ستايش و
</p>
<p>
پرستش همديگر کنند زبان بمدح و ستايش هر يک از احبّاء گشايند و
</p>
<p>
نهايت شکرانه را از يکديگر نمايند نظر بافق عزّت کنند و بانتساب
</p>
<p>
آستان مقدّس جز خير يکديگر نبينند و جز نعت يکديگر نشنوند و بجز
</p>
<p>
مدح و ستايش يکديگر کلمه بر لسان نرانند بعضی بر اين منهج
</p>
<p>
قويم سالک الحمد للّه بعون و عنايت الهيّه موفّق و مؤيّد در جميع
</p>
<p>
ممالک ولی بعضی بر اين مقام اعزّ اعلی چنانچه بايد و شايد قائم نه
</p>
<p>
و اين بسيار سبب احزان عبدالبهاست چنان حزنی که بتصوّر نيايد
</p>
<p>
زيرا طوفانی اعظم از اين از برای امر اللّه نه و وهنی اشدّ از اين
</p>
<p>
بر کلمة اللّه نيست بايد احبّای الهی کلّ متّحد و متّفق شوند
</p>
<p>
در ظلّ علم واحد محشور شوند و برأی واحد مخصوص گردند و بمشی
</p>
<p>
واحد سلوک نمايند و بفکر واحد تشبّث کنند آراء مختلفه را فراموش
</p>
<p>
نمايند و افکار متفاوته را نسيان فرمايند زيرا الحمد للّه مقصد
</p>
<p>
مقصد واحد است و مطلوب مطلوب واحد کلّ بنده يک آستانيم و
</p>
<p>
شير خوار يک پستان در ظلّ شجره مبارکه‌ايم و در سايه يک
</p>
<p>
خيمه مرتفعه ای ياران الهی اگر نفسی غيبت نفسی نمايد اين
</p>
<p>
واضح و مشهود است که ثمری جز خمودت و جمودت نيارد اسباب
</p>
<p>
ص ٢٢٤
</p>
<p>
تفريق است و اعظم وسيله تشتيت اگر چنانچه نفسی غيبت ديگری
</p>
<p>
کند مستمعين بايد در کمال روحانيّت و بشاشت او را منع کنند که
</p>
<p>
از اين غيبت چه ثمری و چه فائده ئی آيا سبب رضايت جمال مبارک
</p>
<p>
است يا علّت عزّت ابديّه احبّای الهی آيا سبب ترويج دين اللّه
</p>
<p>
است و يا علّت تثبيت ميثاق اللّه نفسی مستفيد گردد و يا شخصی
</p>
<p>
مستفيض لا واللّه بلکه چنان غبار بر قلوب نشيند که ديگر نه گوش
</p>
<p>
شنود و نه چشم حقيقت را بيند ولی اگر نفسی بستايش ديگری
</p>
<p>
پردازد و بمدح و ثنا لسان بگشايد مستمعين بروح و ريحان آيند
</p>
<p>
و بنفحات اللّه مهتزّ گردند قلوب را فرح و سرور آيد و ارواح را بشارت
</p>
<p>
احاطه کند که الحمد للّه در ظلّ کلمه الهی نفسی پيدا شده که
</p>
<p>
مرکز خصائل و فضائل عالم انسانی است و مظهر عواطف و الطاف
</p>
<p>
حضرت رحمانی رخی روشن دارد و زبانی ناطق در هر انجمن
</p>
<p>
روحی پر فتوح دارد و جانی مؤيّد بنفحات حضرت رحمان حال
</p>
<p>
کداميک خوشتر و دلکشتر قسم بجمال ابهی که چون خير ياران
</p>
<p>
شنوم قلب بنهايت روح و ريحان آيد و چون اشاره ئی از کدورت
</p>
<p>
دوستان بينم در نهايت احزان مستغرق گردم اينست حالت
</p>
<p>
عبدالبهآء ديگر ملاحظه فرمائيد که چه بايد و چه شايد
</p>
<p>
جمال قدم روحی لأحبّائه الفدا الحمد للّه ابواب عنايت را از جميع
</p>
<p>
ص ٢٢٥
</p>
<p>
جهات گشوده و بشائر تأييد و توفيق را واضح و مشهود نموده دلهای
</p>
<p>
احبّا را بمحبّت ربوده و جنود ملأ اعلی را بنصرت اصفياء موکّل فرموده
</p>
<p>
حال بايد ياران با دلی چون آفتاب و نَفَسی مشکبار و لسانی ناطق
</p>
<p>
بذکر حق و بيانی واضح و جبينی لائح و همّتی بلند و قوّتی ملکوتی
</p>
<p>
و تأييدی لاهوتی و صفتی روحانی و انبعاثاتی وجدانی در بين
</p>
<p>
ملأ ارض مبعوث شوند تا هر يک افق مبين را نور منير شوند و فلک
</p>
<p>
اثير را کوکبی بديع بوستان الهی را درخت بارور شوند و گلشن
</p>
<p>
رحمانی را گل معطّر گردند کتاب ايجاد را آيات باهره شوند
</p>
<p>
و صفحه کائنات را کلمات جامعه عصر اوّل است و نشئه اولای دور نيّر
</p>
<p>
اعظم پس تحصيل فضائل بايد در اين قرن بشود و تعديل خصائل
</p>
<p>
بايد در اين عصر بگردد جنّت ابهی در دشت و صحرا در اين ايّام
</p>
<p>
بايد خيمه بر افرازد و انوار حقيقت چهره گشايد و اسرار موهبت
</p>
<p>
رخ بنمايد و فيض قدم جلوه نمايد و آفاق رياض احديّت گردد
</p>
<p>
و اقاليم جنّت فردوس شود و جميع شئون و کمالات و اوصاف و نعوت
</p>
<p>
الهيّه از حقائق صافيه و سنوحات رحمانيّه آشکار و واضح شود
</p>
<p>
عبدالبهاء در جميع احيان در آستان حضرت يزدان متضرّع و مبتهل
</p>
<p>
است که ای خداوند مهربان بنده درگاه توايم و ملتجی بآستان
</p>
<p>
مقدّس تو جز رکن شديد پناهی نجوئيم و بغير کهف حمايتت التجا
</p>
<p>
نکنيم حفظ وصيانت فرما و عنايت و حمايت کن ما را موفّق نما تا
</p>
<p>
ص ٢٢٦
</p>
<p>
رضای تو جوئيم و ثنای تو گوئيم و در راه حقيقت پوئيم مستغنی از
</p>
<p>
غير تو گرديم و مستفيض از بحر کرم تو شويم در اعلآء امرت کوشيم و در
</p>
<p>
نشر نفحاتت سعی بليغ نمائيم از خود غافل گشته بتو مشغول شويم
</p>
<p>
و از مادون بيزار شده گرفتار تو گرديم ای پروردگار ای آمرزگار
</p>
<p>
فضل و عنايتی و فيض و موهبتی تا بر اين موفّق شويم و باين مؤيّد
</p>
<p>
گرديم توئی مقتدر و توانا و توئی واقف و بينا انّک انت الکريم
</p>
<p>
انّک انت الرّحيم انّک انت الغفور العفوّ القابل التّوبة و غافر
</p>
<p>
الذّنوب شديد المحال *
</p>
<p>
_ ١٩٤ای دوستان حقيقی جمال ابهی امر اللّه در اين
</p>
<p>
ايّام در جميع اقطار قوّت گرفته و روز بروز رو بعلوّ است لهذا
</p>
<p>
جميع طوائف اعداء از جميع اقوام و ملل در نهايت تعرّض و تغرّض
</p>
<p>
و حسد و بغضآء بايد ياران کلّ در جزئی و کلّی امور مواظبت نمايند
</p>
<p>
و مشورت کنند و بالاتّفاق مقاومت فساد و فتن نمايند و در حسن
</p>
<p>
معاشرت و اعتدال حرکت و حرمت و رعايت يکديگر و مرحمت و عنايت
</p>
<p>
با سائر طوائف کوشند و صبر و تحمّل نمايند تا مغناطيس تأييد
</p>
<p>
ملکوت ابهی گردند و قوّه جاذبه جنود لم تروها شوند ايّام منتهی
</p>
<p>
گردد و مدّت جزئيه حيات منقضی شود ولی ثمرات عبوديّت آستان
</p>
<p>
مقدّس ابدی و سرمدی بود اين حقيقت را در عالم وجود
</p>
<p>
ص ٢٢٧
</p>
<p>
ملاحظه نمائيد که چه آثار باهره موجود و مشهود و البهاء علی اهل البهآء *
</p>
<p>
_ ١٩٥ای فرع رفيع سدره مبارکه ... از غفلت و استکبار اشرار
</p>
<p>
و عظمت و تعنّت فجّار مغموم و محزون مشويد و دلگير و دلخون
</p>
<p>
نگرديد چه که اين دأب ديرين و آداب قديم غافلين است
</p>
<p>
يا حسرة علی العباد ما يأتيهم من رسول الّا کانوا به يستهزؤن بلکه
</p>
<p>
معارضه و مقاومت جاهلان سبب اعلاء کلمة اللّه و نشر آثار اللّه است
</p>
<p>
اگر تعرّض مستکبرين و تهتّک مُرجفين نبود و فرياد برمنابر و بيداد
</p>
<p>
اکابر و اصاغر و تکفير جهلآء و عربده بلها نبود کی صيت ظهور نقطه اولی
</p>
<p>
روحی له الفدآء و آوازه سطوع شمس بهآء روحی له الفدآء بشرق
</p>
<p>
و غرب ميرسد و جهانرا از کران تا بکران بجنبش و حرکت می‌آورد و کی
</p>
<p>
خطّه ايرانرا مرکز نور تابان ميفرمود و اقليم روم مرکز جمال قيّوم
</p>
<p>
ميگشت چگونه آوازه ظهور بجنوب منتشر ميشد و بچه وسيله ندای
</p>
<p>
حقّ باقصی بلاد شمال ميرسيد کشور امريک و افريک تاريک چگونه
</p>
<p>
ندای الهی می‌شنيد وصياح ديک عرشی استماع مينمود طوطيان
</p>
<p>
هند چگونه شکّر خا می‌شدند و نغمات بلبلان عراق کجا بآفاق ميرسيد
</p>
<p>
شرق و غرب چگونه مهتزّ ميشد بقعه مبارکه چگونه اريکه جمال
</p>
<p>
محمود ميشد طور سينآء چگونه لمعه نورآء ميديد شعله ظهور
</p>
<p>
ص ٢٢٨
</p>
<p>
چگونه زينت طور ميگشت ارض مقدّس چگونه موطن جمال منزّه
</p>
<p>
ميشد وادی طوی چگونه بقعه بهرآء ميگشت و محلّ خلع نعلين
</p>
<p>
موسی ميشد نفحات قدس چگونه در وادی مقدّس منتشر ميشد
</p>
<p>
شميم نسيم حدائق ابهی مشام اهل جزيره خضرا را چگونه معطّر
</p>
<p>
می‌نمود وعده‌های انبيا و بشارات اصفيا و نويدهای مظاهر احديّه
</p>
<p>
باين بقعه مبارکه چگونه تحقّق مينمود شجره انيسا چگونه غرس ميشد
</p>
<p>
و علم ميثاق چگونه بلند ميگشت و جام عهد الست چگونه سرمست
</p>
<p>
مينمود اين فيوضات و برکات اسباب ظهور و بروزش بحسب ظاهر
</p>
<p>
استکبار جهلآء و تعرّض بلهآء و تعنّت ثقلآء و تشدّد ظلمآء
</p>
<p>
و الّا صيت ظهور حضرت اعلی هنوز باقرب بقاع نرسيده بود پس
</p>
<p>
نبايد از جهل جهلآء و تعدّی زنمآء و غفلت فقها و تکفير بلها
</p>
<p>
محزون شد ذلک دأبهم فی القرون الأولی اگر ميدانستند نمی‌نمودند
</p>
<p>
ولی نادانند فما لهؤ لآء لا يکادون يفقهون حديثا پس شما که فرع
</p>
<p>
سدره مقدّسهء الهيّه هستيد و افنان دوحه رحمانيّه بايد بعون
</p>
<p>
و عنايت جمال قدم روحی لمرقده المقدّسة فداء چنان بنار موقده
</p>
<p>
ربّانيّه بر افروزيد و بر افروزيم که نار محبّت اللّه در قطب آفاق روشن
</p>
<p>
کنيم و تأسّی بدوحه مقدّسه حضرت اعلی روحی له الفدآء بنمائيم
</p>
<p>
سينه را هدف تير بلا کنيم و دل را آماج سهم قضا چون شمع بر افروزيم
</p>
<p>
و چون پروانه بال و پر بسوزيم چون مرغ چمن بناليم و چون عندليب زار
</p>
<p>
ص ٢٢٩
</p>
<p>
بزاريم چون ابر بگرئيم و چون برق از آوارگی در غرب و شرق بخنديم
</p>
<p>
و شب و روز در فکر نشر نفحات اللّه باشيم نه تتبّع در شبهات و ترويج
</p>
<p>
و تأويل و تشريح متشابهات فکر خويشرا بکنار بگذاريم و از کم و بيش
</p>
<p>
چشم پوشيم نه اظهار تألّم نمائيم نه بهتان تظلّم بکلّی خود را
</p>
<p>
فراموش نمائيم و از خمر عنايت و فنآء در جمال ابهی پرجوش و خروش
</p>
<p>
شويم ای افنان سدره مبارکه بايد کلّ بکوشيم تا شاخ بارور گرديم
</p>
<p>
و ميوه خوشگوارتر ببار آوريم تا فرع تابع اصل گردد و جزء تأسّی بکلّ
</p>
<p>
نمايد از فضل اسم اعظم و عنايت نقطه اولی روحی لهما الفدآء
</p>
<p>
اميدوارم که سبب اعلآء کلمة اللّه در جميع آفاق گرديم و خدمت
</p>
<p>
باصل امر نمائيم و شراع غيرت حقيقی الهی را منتشر کنيم و نسيم چمن
</p>
<p>
عنايت را بوزيدن آريم و شميم حديقه رحمانيّت را بمشامها رسانيم
</p>
<p>
و آفاقرا جنّت ابهی کنيم و کيهان را فردوس اعلی هر چند کلّ عباد
</p>
<p>
و علی الخصوص مشتعلان بنار رشاد مکلّف باين عبوديّت ربّ عباد
</p>
<p>
هستند ولی تکليف ما اعظم از ديگران است از او توفيق ميطلبيم
</p>
<p>
و تأييد ميجوئيم صد هزار شکر جمال مبارک را که جنود ملکوت ابهايش
</p>
<p>
در هجوم است و عون و صونش متتابع چون طلوع نجوم در جميع نقاط
</p>
<p>
ارض اين عبد فريد وحيد را نصرت فرمود و در جميع اوقات آثار عنايت
</p>
<p>
ظاهر فرمود اهل شبهاترا در اشدّ اغما افکند و متمسّکين بمتشابهات
</p>
<p>
را رسوای خاص و عام فرمود نوهوسانرا محلّ ملام انام فرمود و
</p>
<p>
ص ٢٣٠
</p>
<p>
خود پرستانرا شهره آفاق کرد احبّای متزلزلين را عبرة للنّاظرين
</p>
<p>
فرمود و ارکان مذبذبين را خود پرست و خود بين فرمود و اين مرغ
</p>
<p>
بال و پر شکسته را بمقابل جميع من علی الأرض بقدرت تأييدش قائم
</p>
<p>
فرمود صفوف عناد را شکست داد و لشکر نجات را نصرت بخشيد
</p>
<p>
و روح حيات در قلوب ثابتين بر عهد و ميثاق دميد حضرات افنان
</p>
<p>
سدره مقدّسه مبارکه را يک يک تکبير ابدع ابهی ابلاغ فرمائيد
</p>
<p>
و البهآء عليک و علی کلّ افنان يثبت علی الميثاق *
</p>
<p>
_ ١٩٦ای ثابت بر پيمان نامه نهم سبتمبر ١٩٠٩وصول
</p>
<p>
يافت از حوادث واقعه محزون و مکدّر مباش اين مشقّت در سبيل
</p>
<p>
الهی بر شما وارد شد لهذا بايد سبب سرور و شادمانی گردد از پيش
</p>
<p>
بياران مرقوم گرديد و همچنين شفاها بيان شد که البتّه ياران غرب
</p>
<p>
را نصيب و بهره از بلايای دوستان شرق خواهد بود لابد در سبيل
</p>
<p>
حضرت بهآءاللّه مورد اذيّت اهل جفا خواهند گشت ملاحظه کن
</p>
<p>
که در عصر اوّل مسيح حواريّين بچه اذيّت و بلا در سبيل حضرت مسيح
</p>
<p>
مبتلا گشتند در هر روزی هدف تير طعن و سبّ و لعن فريسيان شدند
</p>
<p>
و صدمات کشيدند حبس و زندان ديدند و اکثر جام شهادت کبری
</p>
<p>
نوشيدند حال شما نيز البتّه بايد قدری سهيم و شريک من گرديد و از
</p>
<p>
محن و آلام بهره و نصيب بريد ولی اين وقايع ميگذرد و آن عزّت ابديّه
</p>
<p>
ص ٢٣١
</p>
<p>
و حيات سرمديّه باقی و بر قرار ميماند و اين بلايا سبب ترقّيات کلّيّه
</p>
<p>
ميشود از خدا خواهم که آن دهقان الهی هر زمين سختی را
</p>
<p>
شخم زند و آبياری نمايد و تخم افشانی کند و اين دليل بر مهارت
</p>
<p>
و اقتدار دهقانست زيرا زمين سست بيخار و خاشاکی را هر نفسی کشت تواند *
</p>
<p>
_ ١٩٧ای بنده الهی از بلايا و محنی که بر تو وارد شده
</p>
<p>
مکدّر مباش جميع مصائب و بلايا از برای انسان خلق شده است
</p>
<p>
تا انسان از اينجهان فانی نفرت کند چه که نهايت تعلّق بدنيا
</p>
<p>
دارد چون بزحمت و مشقّت بسيار گرفتار شود طبيعت نفرت کند
</p>
<p>
و توجّه بخدا نمايد و جهان باقی طلبد که از جميع مصائب وبلايا
</p>
<p>
مبرّاست انسان عاقل چنين است جاميکه نهايتش درد است
</p>
<p>
او ننوشد هميشه جام صافی طلبد شهدی که ممزوج بسمّ است
</p>
<p>
تناول ننمايد لهذا تو شکر کن خدا را که چنين در امتحان افتادی
</p>
<p>
صبور باش و شکور باش و توجّه بملکوت الهی نما و بکوش تا
</p>
<p>
اخلاق رحمانی يابی نورانی شوی ملکوتی گردی ربّانی شوی
</p>
<p>
و در راحت و لذائذ دنيا بی‌قيد گردی و راسخ و ثابت بر پيمان
</p>
<p>
باشی و ترويج دين الهی نمائی اينست سبب علويّت انسان
</p>
<p>
اينست سبب عزّت انسان اينست سبب نجات انسان *
</p>
<p>
ص ٢٣٢
</p>
<p>
_ ١٩٨ايّتها المنجذبة بنفحات اللّه انّی قرأت تحريرک
</p>
<p>
الّذی ينادی بحبّک للّه و انجذابک جمال اللّه فانشرحت
</p>
<p>
صدراً بمضمونه البديع و لکنّنی مرادی ممّا بيّنت لک فی کتابی
</p>
<p>
السّابق هو انّ فی اعلآء کلمة اللّه لأمتحان و افتتان و فی محبّة اللّه
</p>
<p>
بلآء و محن و مصائب فی کلّ آن فينبغی للأنسان ان يقدّر هذه
</p>
<p>
البلآيا و يقبلها لنفسه بطوعه و رغبته اوّلاً ثمّ يبتدأ بنشر
</p>
<p>
نفحات اللّه و اعلآء کلمة اللّه عند ذلک مهما يقع عليه فی حبّ اللّه
</p>
<p>
من اللّوم و الاضطهاد و الشّتم و السّبّ و الضّرب و السّجن و القتل
</p>
<p>
لا يتکدّر خاطره بل يزداد انجذاباً الی جمال اللّه فمرادی کان هذا
</p>
<p>
و الّا تبّاً و تعساً لنفس تطلب راحتها و نعمتها و ثروتها و غناها
</p>
<p>
مع غفلته عن ذکر اللّه لأنّ البلآء فی سبيل اللّه موهبة لعبدالبهآء
</p>
<p>
و قال جمال الأبهی فی احد الألواح ما مررت علی شجرٍ الّا و خاطبه
</p>
<p>
فؤادی يا ليت قطعت باسمی و صلّب عليک جسدی هذا مانطق
</p>
<p>
به الأسم الأعظم و هذا سبيله و هذا دليل ملکوته العظيم *
</p>
<p>
_ ١٩٩ايّها المخلصون ايّها المنجذبون ايّها المشتاقون
</p>
<p>
ايّها القائمون علی خدمة امر اللّه و اعلآء کلمة اللّه و نشر نفحات اللّه
</p>
<p>
انّی قرأت نميقتکم الغرّآء البديعة الأنشآء الفصيحة الألفاظ
</p>
<p>
البليغة المعانی و حمدت اللّه و شکرته علی ما ايّدکم و وفّقکم علی
</p>
<p>
ص ٢٣٣
</p>
<p>
خدمة کرمه العظيم فسوف تتنوّر وجوهکم بنور التّبتّل الی اللّه
</p>
<p>
و التّضرّع اليه و الخضوع و الخشوع للأحبّآء و يجعل مجمعکم
</p>
<p>
مغناطيساً لأنوار التّأييد من ملکوته العظيم عليکم بالتّذکّر و التّفکّر
</p>
<p>
فی آيات اللّه و التّبتّل الی اللّه و المحو و الفنآء فی امر اللّه هذا ممّا
</p>
<p>
يجعلکم آيات الهدی بين الوری و نجوماً ساطعة فی افق العُلی
</p>
<p>
و اشجاراً باسقة فی جنّة الأبهی ثمّ اعلموا بانّ عبدالبهآء فی
</p>
<p>
فرح و سرور و بهجة و بشارة کبری من الوقوع فی هذا السّجن الأقصی
</p>
<p>
لعمر البهآء انّ هذا السّجن فردوسی الأعلی و غايتی القصوی
</p>
<p>
و سرور قلبی و انشراح صدری و مأمنی و ملجئی و کهفی المنيع و ملاذی
</p>
<p>
الرّفيع و به افتخر بين ملائکة السّمآء و الملأ الأعلی افرحوا يا
</p>
<p>
احبّآء اللّه بهذا القيد الّذی سبب الأطلاق و الحبس الّذی سبب
</p>
<p>
للنّجاة و التّعب الّذی اعظم وسيلة للرّاحة الکبری تاللّه الحقّ
</p>
<p>
لا ابدّل هذا السّجن بسرير سلطنة الأفاق ولا ابدّل هذا القيد
</p>
<p>
بالتّنزّه و التّفرّج فی جنان الأرض کلّها و انّی اتأمّل من الطاف
</p>
<p>
ربّی و فضله وجوده و کرمه ان اعلّق فی سبيله فی الهوآء و يتشبّک
</p>
<p>
صدری هدفاً لآلافٍ من الرّصاص او يُرمی بی فی قعر البحار او يُطرح
</p>
<p>
بی فی البراری و القفار هذا منتهی آمالی و غاية منيتی و انتعاش
</p>
<p>
روحی و شفآء صدری و قرّة عينی و انتم يا احبّآء اللّه ثبّتوا اقدامکم
</p>
<p>
علی امر اللّه ثبوتاً لا يزلزله اعظم حوادث فی الدّنيا لا تضطربوا من شیء
</p>
<p>
ص ٢٣٤
</p>
<p>
فی حال من الأحوال کونوا کالجبال الرّاسيات و نجوماً بازغة من
</p>
<p>
افق الکآئنات و سرجاً لامعة فی مجامع التّوحيد و نفوساً خاضعة
</p>
<p>
لأحبّآء اللّه بقلب سليم کونوا آيات الهدی و انوار التّقی منقطعين
</p>
<p>
عن الدّنيا متشبّثين بالعروة الوثقی ناشرين لروح الحيات راکبين
</p>
<p>
علی سفينة النّجات مظاهر الجود مطالع اسرار الوجود مهابط
</p>
<p>
الألهام و مشارق الأنوار مؤيّدين بروح القدس منجذبين الی الحق
</p>
<p>
منزّهين عن کلّ الشّئون مقدّسين عن اوصاف البشر متخلّقين باخلاق
</p>
<p>
ملائکة السّمآء حتّی تفوزوا بالموهبة الکبری فی هذا القرن العظيم
</p>
<p>
و العصرالجديد لعمر البهآء لا ينال هذه العطيّة الکبری الّا کلّ
</p>
<p>
منقطع عن الدّنيا منجذب بمحبة اللّه فانٍ عن نفسه و هواه خالص
</p>
<p>
للّه من جميع الجهات خاضع خاشع مبتهل متضرّع منکسر الی اللّه *
</p>
<p>
_ ٢٠٠ای ياران رحمانی من در حالتيکه دريای امتحان
</p>
<p>
پرموج گشته و موج بلايا باوج رسيده جنود امم در نهايت هجوم
</p>
<p>
و اهل اعتساف بی‌نهايت بی‌انصاف جمعی از مفتريان با اخوی
</p>
<p>
نامهربان التيام يافتند و کتابی از مفتريات نگاشتند و بسعايت
</p>
<p>
و وشايت پرداختند فکر حکومت را مشوّش کردند و اوليای امور را
</p>
<p>
مضطرب نمودند ديگر معلومست حالت مسجون در اين قلعه خراب
</p>
<p>
ص ٢٣٥
</p>
<p>
چگونه و امور بچه درجه مشوّش و پراضطرابست از وصف خارجست
</p>
<p>
با وجود اين باز آواره مسجون در نهايت استقرار و سکون و متوکّل
</p>
<p>
بر حضرت بيچون و آرزوی هر بلا و ابتلائی در سبيل محبّت اللّه مينمايد
</p>
<p>
تير جفا درّ عطاست و زهر قاتل شفای عاجلست ما در اين حالت که
</p>
<p>
مکتوبی از ياران امريک رسيد و مضمون آن کلّ متعاهد بر اتّحاد و
</p>
<p>
اتّفاق در جميع شئون گشته و کلّ امضا نموده‌اند که در سبيل محبّة اللّه
</p>
<p>
جانفشانی نمايند تا حيات جاودانی يابند بمجرّد مطالعه آن
</p>
<p>
نامه و ملاحظه اسماء که در ذيل امضا نموده بودند چنان فرح
</p>
<p>
و سروری از برای عبدالبهآء حاصل گشت که از وصف خارجست و شکر
</p>
<p>
نمود خدا را که يارانی در آنسامان پيدا شده‌اند که در نهايت روح
</p>
<p>
و ريحان با يکديگر متّحد و متّفق و هم‌پيمانند و اين ميثاق هر قدر
</p>
<p>
محکمتر گردد خوشتر و بهتر و شيرين‌تر شود و جاذب تأييدات الهيّه
</p>
<p>
گردد اگر ياران الهی آرزوی توفيق کنند تا رفيق ملأ اعلی يابند
</p>
<p>
بايد در توکيد و تحکيم اين ميثاق بکوشند زيرا عهد و ميثاق اخوّت
</p>
<p>
و اتّحاد مانند آبياری شجرهء حياتست يعنی حيات ابدی ٠
</p>
<p>
باری ای ياران الهی قدم ثابت نمائيد و عهد محکم کنيد و متّحد
</p>
<p>
و متّفق در انتشار رائحه محبّت اللّه بکوشيد و ترويج تعاليم الهيّه
</p>
<p>
نمائيد تا جسم مردهء اين جهانرا جان بخشيد و هر بيمار دو جهانرا
</p>
<p>
ص ٢٣٦
</p>
<p>
شفای حقيقی مبذول داريد ای ياران الهی عالم مانند شخص
</p>
<p>
انسانست مريض و ضعيف و ناتوان گشته ديده نابينا شده و گوش
</p>
<p>
ناشنوا گشته قوای حسّی بتمامه بتحليل رفته ياران الهی بايد
</p>
<p>
طبيب حاذق گردند و بموجب تعاليم الهيّه اين بيمار را پرستار
</p>
<p>
شوند و علاج کنند شايد انشاء اللّه صحّت حاصل گردد و شفای
</p>
<p>
ابدی يابد و قوائی که بتحليل رفته تجديد شود و شخص عالم صحّت
</p>
<p>
و طراوت و لطافت چنان يابد که در نهايت صباحت و ملاحت جلوه
</p>
<p>
نمايد اوّل علاج هدايت خلقست تا توجّه بحق يابند و استماع
</p>
<p>
نصائح الهی کنند و بگوشی شنوا و بچشمی بينا مبعوث شوند چون
</p>
<p>
اين داروی سريع التّأثير استعمال شد پس بايد بموجب تعاليم الهيّه
</p>
<p>
بر روش و اخلاق و اعمال ملأ اعلی دلالت نمود و بمواهب ملکوت ابهی
</p>
<p>
تشويق و تحريص کرد قلوبرا بکلّی از شائبه بغض و کره پاک و منزّه نمود
</p>
<p>
و براستی و آشتی و درستی و محبّت بعالم انسانی پرداخت تا شرق
</p>
<p>
و غرب مانند دو عاشق دست در آغوش نمايند و عداوت و بغضا از عالم
</p>
<p>
انسانی بر خيزد و صلح عمومی تقرّر يابد ای ياران الهی بجميع امم
</p>
<p>
و ملل مهربان باشيد کلّ را دوست داريد و بقدر قوّه در تطبيب
</p>
<p>
قلوب بکوشيد و در تسرير نفوس سعی بليغ مبذول داريد هر چمنی را
</p>
<p>
رشحات سحاب شويد و هر شجريرا آب حيات گرديد هر مشامی را
</p>
<p>
مشک معطّر شويد و هر بيماريرا نسيم جانپرور گرديد هر تشنه ئی را
</p>
<p>
ص ٢٣٧
</p>
<p>
آب گوارا باشيد و هر گمرهی را رهبر دانا شويد هر يتيمی را پدر
</p>
<p>
و مادر مهربان گرديد و هر پيريرا پسر و دختری در نهايت روح و ريحان
</p>
<p>
گرديد و هر فقيريرا گنج شايگان شويد محبّت و الفت را جنّت نعيم
</p>
<p>
دانيد و کدورت و عداوت را عذاب جحيم شمريد بجان بکوشيد و
</p>
<p>
بتن مياسائيد و بدل تضرّع و زاری کنيد و عون و عنايت الهی جوئيد
</p>
<p>
تا اين جهان را جنّت ابهی کنيد و اين کره ارض را ميدان ملکوت اعلی
</p>
<p>
اگر همّتی بنمائيد يقين است که اين انوار بتابد و اين ابر رحمت
</p>
<p>
ببارد و اين نسيم جانپرور بوزد و رائحه اين مشک اذفر منتشر گردد
</p>
<p>
ای ياران الهی شما تقيّد بحوادث بقعه مبارکه نداشته باشيد
</p>
<p>
و ابداً تفکّر مکنيد آنچه واقع شود خير است زيرا بلا عين عطاست
</p>
<p>
و زحمت حقيقت رحمت و پريشانی جمعيّت خاطر است و جانفشانی
</p>
<p>
موهبت باهر آنچه واقع شود فضل حضرت يزدانيست شما بکار خود
</p>
<p>
مشغول شويد و بهدايت خلق پردازيد و نفوس را بخلق و خوی
</p>
<p>
عبدالبهآء تربيت نمائيد و بشارت ملکوت ابهی بخلق برسانيد شب
</p>
<p>
و روز آرام نگيريد و دقيقه ئی نيارميد بکمال همّت اين بشارت را بگوش
</p>
<p>
عالميان برسانيد و در محبّت الهی و تعلّق بعبدالبهآء هر بلا و
</p>
<p>
مصيبتی را قبول نمائيد تحمّل شماتت اعدا کنيد و صبر بر ملامت اهل
</p>
<p>
جفا پيروی عبدالبهآء نمائيد و در هر دمی آرزوی جانفشانی در سبيل
</p>
<p>
جمال ابهی کنيد چون شمس بدرخشيد و چون دريا بجوش و خروش
</p>
<p>
ص ٢٣٨
</p>
<p>
آئيد و مانند سحاب حيات بکوه و صحرا بخشيد و بمثابه نسيم
</p>
<p>
بهاری اشجار هياکل انسانيرا شکفتکی و تازگی و طراوت و لطافت بخشيد *
</p>
<p>
_ ٢٠١ای منجذبه محبّت اللّه شمس حقيقت از افق عالم
</p>
<p>
طالع شد و نور هدايت درخشيد فيض ابدی دائم و مستمرّ است
</p>
<p>
و از نتائج آن فيض ابدی صلح عموميست يقين بدان در اين عصر
</p>
<p>
رحمانی ملکوت صلح و سلام در قطب آفاق خيمه بر افرازد و اوامر
</p>
<p>
امير صلح چنان در عروق و اعصاب امم نافذ گردد که ملل عالم را
</p>
<p>
در ظلّ خويش آورد شبان حقيقی اغنام خويش را از چشمه راستی
</p>
<p>
و دوستی و آشتی آب خواهد داد ای کنيز الهی اوّل بايد
</p>
<p>
صلح و سلام بين افراد انسانی تأسيس شود تا منتهی بصلح عمومی
</p>
<p>
گردد پس تا توانيد ای بهائيان بين افراد نفوس محبّت حقيقی
</p>
<p>
و الفت روحانی و ارتباط محکم بقوّهء کلمة اللّه اندازيد اينست تکليف شما *
</p>
<p>
_ ٢٠٢ای عاشقان حقيقت و خادمان عالم انسانی چون
</p>
<p>
از گلشن افکار و نوايای شما بوی خوشی بمشام ميرسد لهذا سائق
</p>
<p>
وجدانی مرا بر نگارش اين نامه مجبور مينمايد ملاحظه مينمائيد که
</p>
<p>
ص ٢٣٩
</p>
<p>
جهان چگونه بيکديگر در افتاده و اقاليمی چند بخون انسان
</p>
<p>
رنگين گشته بلکه خاک بخون مخمّر گرديده نائره حرب چنان
</p>
<p>
شعله ئی زد که نه در قرون اولی و نه در قرون وسطی و نه در قرون
</p>
<p>
اخيره چنين جنگ مهيبی واقع گشته سرها چون دانه شده و حرب
</p>
<p>
چون آسياب بلکه اشدّ از آن اقاليم آباد ويران شد و شهرها
</p>
<p>
زير و زبر گشت و قرای معموره مطموره شد پدران بی‌پسر گشتند
</p>
<p>
پسران بی‌پدر شدند مادرها بر ماتم نورسيدگان خون گريستند
</p>
<p>
اطفال يتيم شدند نسآء بيسر و سامان شدند عالم انسانی در جميع
</p>
<p>
مراتب تدنّی نمود فرياد و فغانست که از يتيمان بلند است ناله و
</p>
<p>
حنين است که از مادران باوج اعلی ميرسد جميع اين وقايع منشأش
</p>
<p>
تعصّب جنسی است و تعصّب وطنی و تعصّب دينی و تعصّب سياسی
</p>
<p>
است و منشاء اين تعصّبات تقاليد قديمه است تقاليد دينی است
</p>
<p>
و تقاليد جنسی است و تقاليد وطنی است و تقاليد سياسی است تا اين
</p>
<p>
تقاليد باقی بنياد انسانی بر باد است و عالم بشری در خطر عظيم
</p>
<p>
حال در چنين عصر نورانی که حقايق جلوه نموده و اسرار کائنات
</p>
<p>
مکشوف گرديده صبح حقيقت دميده جهان روشن شده آيا
</p>
<p>
جائز است که چنين حرب مهيبی واقع گردد که عالم انسان را
</p>
<p>
بخسران مبين اندازد لا واللّه حضرت مسيح بشر را بصلح
</p>
<p>
و سلام خواند و بحضرت پطرس فرمود شمشير را در غلاف کن
</p>
<p>
ص ٢٤٠
</p>
<p>
اين بود وصيّت و نصيحت حضرت مسيح ولکن جميع مسيحيان
</p>
<p>
حال سلّ سيوف نموده‌اند چه مناسبتی حال ميان اين اعمال
</p>
<p>
با آن نصّ صريح انجيل باری حضرت بهآءاللّه شصت سال پيش
</p>
<p>
مانند آفتاب از افق ايران طلوع نمود و اعلان فرمود که افق عالم
</p>
<p>
تاريک است و اين تاريکی نتائج وخيمه بخشد و حروبات شديده
</p>
<p>
وقوع يابد در زندان عکّا بامپراطور آلمان صريحاً خطاب ميفرمايند
</p>
<p>
که حرب شديد واقع خواهد شد و برلين ناله و حنين خواهد نمود
</p>
<p>
و همچنين بپادشاه ترک در حالتيکه مظلوم بود و اسير زندان او
</p>
<p>
يعنی مسجون در قلعه عکّا بود صراحةً مرقوم فرمود که اسلامبول
</p>
<p>
بانقلابی عظيم گرفتار خواهد گشت بدرجه ئی که اطفال و نساء
</p>
<p>
بفرياد و فغان خواهند افتاد خلاصه بجميع پادشاهان و رؤسای
</p>
<p>
جمهور مرقوم فرمود و عيناً واقع گشت و تعاليمی بجهت منع حرب
</p>
<p>
از قلم اعلی صادر شد و در جميع آفاق منتشر گشت اوّل تحرّی حقيقت
</p>
<p>
زيرا تقاليد انسانرا بليد مينمايد و چون تحرّی حقيقت گردد عالم
</p>
<p>
انسانی از ظلمات تقاليد رهائی يابد و تعليم ثانی وحدت عالم
</p>
<p>
انسانی جميع خلق اغنام الهی و خدا شبان مهربان بجميع اغنام
</p>
<p>
رأفت کبری دارد بهيچوجه امتيازی نگذاشته است لا تری فی
</p>
<p>
خلق الرّحمن من تفاوت کلٌّ عبادٌ له و کلٌّ من فضله يسئلون
</p>
<p>
تعليم ثالث اينکه دين حصن حصين است ولی بايد سبب الفت
</p>
<p>
ص ٢٤١
</p>
<p>
باشد نه سبب عداوت و بغضا و اگر سبب عداوت و بغضا باشد
</p>
<p>
لزوميّتی ندارد چه که دين بمنزله علاج است اگر علاج سبب مرض
</p>
<p>
شود ترک علاج احسن است و همچنين تعصّب دينی تعصّب جنسی
</p>
<p>
تعصّب وطنی تعصّب سياسی جميع اين تعصّبها هادم بنيان
</p>
<p>
انسانيست و جميع اين تعصّبها سبب خونريزی است و ويرانی عالم
</p>
<p>
انسانی لهذا تا اين تعصّبها باقی حرب مهيب مستمرّ علاج اين
</p>
<p>
صلح عموميست و صلح عمومی بايد محکمه کبری از قبل جميع دول و ملل
</p>
<p>
تشکيل شود و مسائل مللی و دولی بآن محکمه راجع آنچه آن محکمهء
</p>
<p>
کبری حکم نمايد مجری و اگر دولتی يا ملّتی تخلّف نمايد عالم انسانی
</p>
<p>
بر آن دولت و ملّت قيام نمايد و از جمله مساوات ميان زن و مرد
</p>
<p>
در جميع حقوق و امثال ذلک بسيار حال واضح و مشهود شد که اين
</p>
<p>
تعاليم حيات عالم انسانيست و روح حقيقی حال شما چون خدّام
</p>
<p>
عالم انسانی هستيد بايد بجان و دل بکوشيد تا عالم انسانی
</p>
<p>
از اين تاريکی عالم بشری و تعصّبات طبيعی نجات يابد و بروشنائی
</p>
<p>
عالم الهی فائز شود الحمد للّه بجميع قوانين و شرايع و مبادی مطّلع
</p>
<p>
هستيد اليوم جز باين تعاليم عالم انسانی راحت و آسايش نيابد
</p>
<p>
و اين ظلمات منکشف نگردد و اين امراض مزمنه شفا نيابد بلکه
</p>
<p>
روز بروز سخت‌تر شود و بدتر گردد بالکان آرام نگيرد از اوّل بدتر
</p>
<p>
شود دول مقهوره آرام نگيرند بهر وسيله تشبّث نمايند که آتش
</p>
<p>
ص ٢٤٢
</p>
<p>
جنگ دو باره شعله زند حرکتهای تازه عمومی تمام قوّت را در تنفيذ
</p>
<p>
مقاصد خويش مجری خواهد نمود حرکت شماليّه خيلی اهميّت
</p>
<p>
خواهد يافت و سرايت خواهد کرد پس شما با قلبی نورانی و روحی
</p>
<p>
رحمانی و قوّتی ملکوتی و تأييدی آسمانی بکوشيد که عالم انسانی را
</p>
<p>
موهبتی ربّانی گرديد و سبب راحت و آسايش از برای بشر گرديد *
</p>
<p>
_ ٢٠٣ای منجذب ميثاق جمال قدم باين عبد وعده
</p>
<p>
فرموده‌اند که نفوسی مبعوث گردد که آيت هدی باشند و رايت
</p>
<p>
ملأ اعلی شمع توحيد گردند و کوکب تجريد فلک تفريد کوران را
</p>
<p>
بينا نمايند و کرانرا شنوا و مردگان را احيا مقاومت من علی الأرض
</p>
<p>
نمايند و محاججه با برهان ربّ السّموات السّبع اميد از فضل او دارم
</p>
<p>
که اين نفوس را بزودی مبعوث فرمايد تا امرش بلند گردد و مغناطيس
</p>
<p>
اين موهبت ثبوت بر ميثاقست حمد کن خدا را که در منتهای
</p>
<p>
ثبوتی و در غايت استقامت ربّ وفّق عبدک هذا علی اعلاء الکلمة
</p>
<p>
و ادحاض الباطل و احقاق الحق و نشر الآثار و ظهور الأنوار و طلوع
</p>
<p>
الأصباح فی قلوب الأبرار انّک انت الکريم الغفّار *
</p>
<p>
_ ٢٠٤ای سمندر نار موقده در سدره سينآء جمال مبارک
</p>
<p>
روحی و ذاتی و کينونتی لأرقّائه الفدا در اواخر ايّام از فم مطهّر
</p>
<p>
ص ٢٤٣
</p>
<p>
وعده فرمودند که بفيض مدرار و تأييدات ملکوت اسرار نفوسی
</p>
<p>
مبعوث گردند و هياکل مقدّسی مشهود شوند که انجم سمآء هدايتند
</p>
<p>
و انوار فجر عنايت مظهر آيات توحيدند و مطلع انوار تقديس
</p>
<p>
مهابط الهامند و مشاعل انوار جبال راسخه‌اند و اطواد باذخه
</p>
<p>
سرج نورند و بدور ظهور وسائط الطافند و وسائل اعطاف منادی
</p>
<p>
باسم حقّند و مبادی تأسيس بنيان اعظم اين نفوس شب و روز آرام
</p>
<p>
نگيرند و آلام نبينند و فراغت نجويند در مضجع راحت نيارمند
</p>
<p>
آسوده ننشينند آلوده نگردند اوقات را صرف نشر نفحات اللّه کنند
</p>
<p>
و ازمانرا وقف اعلآء کلمة اللّه وجوهشان مستبشر است و قلوبشان
</p>
<p>
منشرح فؤادشان ملهم است و بنيادشان بر اساس اقوم در ارجآء
</p>
<p>
عالم منتشر گردند و در بين امم متفرّق در هر محفلی در آيند و در هر
</p>
<p>
انجمنی مجمع بيارايند بهر لسانی تکلّم نمايند و هر معنی تفهيم کنند
</p>
<p>
اسرار الهی کشف نمايند و آثار رحمانی نشر کنند چون شمع در
</p>
<p>
شبستان هر جمع بر افروزند و چون ستاره صبحگاهی بر جميع آفاق
</p>
<p>
بدرخشند نفحات حدائق قلوبشان چون نسائم سحرگاهی آفاق
</p>
<p>
قلوب را معطّر نمايد و فيوضات عقولشان چون باران بهاری هر اقليم
</p>
<p>
را مخضّر کند اين عبد در نهايت انتظار است که اين نفوس مبارکه
</p>
<p>
کی موجود و اين مظاهر مقدّسه کی ظاهر و پديدار گردد شب و روز در
</p>
<p>
ص ٢٤٤
</p>
<p>
تضرّع و ابتهالم که آن نجوم بازغه مشرق و لائح گردد و آن وجوه
</p>
<p>
مقدّسه جلوه نمايد افواج تأييد رسد و امواج توفيق از بحر ملکوت
</p>
<p>
غيب واصل گردد مقصد اينست که دعا و تضرّع فرمائيد که اين نفوس
</p>
<p>
بفضل جمال قدم زود مبعوث گردد و البهآء عليک و علی کلّ وجه
</p>
<p>
تنوّر بالنّور اللّائح من افق الملکوت *
</p>
<p>
_ ٢٠٥ای نفوس محترمه جهان از تقاليد پوسيدهء قديمه
</p>
<p>
چون شب تاريک گشته اساس تعاليم الهی بکلّی فراموش شده بود
</p>
<p>
تمسّک بقشور نموده بودند و مغز و لُبّ را بکلّی فراموش نموده بودند
</p>
<p>
ملل مانند ثوب رثيث در حالت پراسفی افتاده بودند در اين ظلمت
</p>
<p>
شديده نور تعاليم بهاء اللّه طلوع کرد هيکل عالم را بقميص جديد
</p>
<p>
مزيّن فرمود و قميص جديد تعاليم الهی است دور جديد آمد
</p>
<p>
خلق جديد شد عالم انسانی روحی تازه يافت فصل خريف گذشت
</p>
<p>
موسم بهار جان پرور آمد جميع امور تجديد شد صنايع تجديد شد
</p>
<p>
اکتشافات تجديد شد اختراعات تجديد شد حتّی جزئيات امور
</p>
<p>
از قبيل البسه و امتعه و اسلحه نيز تجديد شد و قوانين و نظامات
</p>
<p>
هر حکومتی تجديد شد خلاصه تجديد اندر تجديد است و جميع اين
</p>
<p>
تجديدها از تجدّد فيوضات جليلهء ربّ الملکوت است که کون مجدّد
</p>
<p>
شد لهذا بايد مردمرا بکلّی از افکار قديمه نجات داد تا جميع
</p>
<p>
ص ٢٤٥
</p>
<p>
فکرشان حصر در تعاليم جديده گردد زيرا روح اين عصر است نور
</p>
<p>
اين قرن است تا بنهايت قوّت اين تعاليم در بين بشر منتشر نشود
</p>
<p>
و تا عوائد قديمهّ کهنه فراموش نگردد عالم وجود راحت و آسايش
</p>
<p>
نيابد و بکمالات ملکوتيه جلوه ننمايد شما بجان و دل بکوشيد که
</p>
<p>
مردمان غافل را آگاه کنيد و خفتگان را بيدار نمائيد و جاهلانرا
</p>
<p>
دانا نمائيد کورانرا بينا کنيد کران را شنوا نمائيد مردگان را زنده
</p>
<p>
نمائيد و چنان قوّت استقامتی بنمائيد که جميع خلق را حيران
</p>
<p>
نمائيد تأييدات ملکوت با شماست و عليکم البهاء الأبهی *
</p>
<p>
_ ٢٠٦الحمد للّه الّذی کشف الظّلام و محی الغمام و کشف
</p>
<p>
الحجاب و ازال النّقاب فلاحت انواره و شاعت آثاره و ظهرت اسراره
</p>
<p>
و فاضت سحائبه فحملت ارض الوجود بفيضه و سيبه و طيّب صيّبه
</p>
<p>
و اهتزّت و ربت و انبتت رياحين العرفان و سنابل خضر الأيقان
</p>
<p>
و تعطّرت الآفاق بنفحات قدسه العابقه علی الجهات و التّحيّة
</p>
<p>
و البهآء و الثّنآء و الصّلوة علی الحقائق الرّحمانيّه و الشّقائق الرّبّانيّة
</p>
<p>
الّتی نمت و نبتت من ذلک الفيض العظيم و السّيل الّذی انهدر
</p>
<p>
کالبحر المتلاطم المتدافق بالموج الکريم و التّيّار المرتفع الی الأوج
</p>
<p>
الرّفيع الهی الهی لک الحمد بما اوقدت نار محبّتک الرّبّانيّة فی
</p>
<p>
قطب الأمکان فی الشّجرة المبارکة الّتی لا شرقيّة و لا غربيّة و تسعّرت
</p>
<p>
ص ٢٤٦
</p>
<p>
و تلظّت و التهبت حتّی بلغ لهيبها الی الملأ الأعلی و بذلک
</p>
<p>
اقتبسوا الحقائق النّورانيّة من نار الهدی و قالوا انّنا آنسنا من
</p>
<p>
جانب الطّور ناراً الهی الهی زد کلّ يوم فی لهيبها و اجيجها
</p>
<p>
حتّی يحرّک الأکوان زفيرها ای ربّ اضرم نار محبّتک فی القلوب
</p>
<p>
و انفخ روح معرفتک فی النّفوس و اشرح بآيات توحيدک الصّدور و احی
</p>
<p>
من فی القبور و نبّه اصحاب الغرور و عمّم السّرور و الحبور و انزل
</p>
<p>
الماء الطّهور و ادر کأساً مزاجها کافور فی محفل التّجلی و الظّهور
</p>
<p>
انّک انت المعطی الباذل الغفور و انّک انت الرّحمن الرّحيم
</p>
<p>
ای احبّای الهی جام صهباء رحمانی سرشار است و بزم ميثاق الهی
</p>
<p>
پرانوار صبح موهبت ميدمد و نسيم عنايت ميوزد و مژده الطاف
</p>
<p>
از ملکوت غيب ميرسد بهار روحانی خيمه در قطب گلشن زده و باد
</p>
<p>
صبا از سبای رحمانی مشام روحانيان را معطّر نموده بلبل معانی
</p>
<p>
آغاز غزلخوانی کرده و غنچه‌های معنوی در نهايت طراوت و لطافت
</p>
<p>
شکفته مرغان چمن مطرب انجمن گشته و بابدع الحان و احسن
</p>
<p>
انغام بآهنگ ملأ اعلی بانگ يا طوبی و يا بشری بلند کرده و
</p>
<p>
صلای سر خوشی بر باده نوشان جنّت ابهی زده با اين فصاحت
</p>
<p>
بيان و بلاغت تبيان بر شاخسار رحمانيّت گلبنگ تقديس ميزند تا
</p>
<p>
افسردگان باديه غفلت و پژمردگان وادی فترت بجوش و حرکت آيند
</p>
<p>
و در جشن عيش و عشرت حضرت احديّت حاضر شوند الحمد للّه
</p>
<p>
ص ٢٤٧
</p>
<p>
آوازه امر اللّه شرق و غرب را احاطه نموده و صيت عظمت جمال ابهی
</p>
<p>
جنوب و شمال را بحرکت آورده آهنگ تقديس است که از اقليم امريک
</p>
<p>
بلند است و نعرهء يا بهاء الأبهی است که از دور و نزديک متواصل
</p>
<p>
بملأ اعلی شرق منوّر است غرب معطّر است جهان معنبر است
</p>
<p>
نفحات بقعهء مبارکه مسک اذفر است عنقريب ملاحظه مينمائيد که
</p>
<p>
اقاليم تاريک روشن گشته و کشور اروپ و افريک گلبن و گلشن شده
</p>
<p>
ولی چون آغاز طلوع اين مهر تابان از افق ايران بود و از آن خاور
</p>
<p>
بباختر اشراق فرمود آرزوی دل و جان چنان است که شعله آتش
</p>
<p>
عشق در آن خطّه و ديار شديدتر باشد و نورانيّت امر مبارک پديدتر
</p>
<p>
ولولهء امر اللّه غلغله در ارکان کشور اندازد و روحانيّت کلمة اللّه
</p>
<p>
چنان جلوه نمايد که آن اقليم مرکز صلح و صلاح گردد و راستی و آشتی
</p>
<p>
و مهر و وفا يعنی ايران سبب حيات جاودان جهان گردد و علم
</p>
<p>
صلح عمومی و امان و روحانيّت محضه در قطب امکان بر افرازد .
</p>
<p>
ای احبّای الهی الحمد للّه امر الهی در دوره بهائی روحانيّت
</p>
<p>
محضه است تعلّق بعالم جسمانی ندارد نه جنگ و جدال است
</p>
<p>
و نه ننگ و وبال نه نزاع با امم است و نه پرخاش باقبائل و ملل
</p>
<p>
جيشش محبّت اللّه است و عيشش صهباء معرفت اللّه جنگش بيان
</p>
<p>
حقيقت است و جهادش با نفس امّاره بدطينت مظلوميّت کبری
</p>
<p>
غالبيّت است و محويّت و فنا عزّت ابديّه باری روحانيّت اندر روحانيت
</p>
<p>
ص ٢٤٨
</p>
<p>
است تا توانيد خاطر موری نيازاريد چه جای انسان و تا ممکن سر
</p>
<p>
ماری مکوبيد تا چه رسد بمردمان همّت بر آن بگماريد که سبب حيات
</p>
<p>
و بقا و سرور و فرح و راحت و آسايش جهانيان گرديد خواه آشنا
</p>
<p>
و خواه بيگانه خواه مخالف و خواه موافق نظر بپاکی گهر و يا ناپاکی
</p>
<p>
بشر ننمائيد بلکه نظر برحمت عامّه خداوند اکبر فرمائيد که پرتو
</p>
<p>
عنايتش جهان و جهانيان را احاطه نموده و فيض نعمتش عارفان
</p>
<p>
و جاهلان را مستغرق فرموده بيگانه مانند آشنای يگانه برخوان
</p>
<p>
انعامش حاضر و منکر و مدبر مانند مقبل از دريای الطافش مغترف
</p>
<p>
احبّای الهی بايد مظاهر رحمت عامّه باشند و مطالع فيض خاص
</p>
<p>
مانند آفتاب بر گلشن و گلخن هر دو بتابند و بمثابه ابر نيسان بر گل
</p>
<p>
و خار هر دو ببارند جز مهر و وفا نجويند و طريق جفا نپويند و غير از
</p>
<p>
راز صلح و صفا نگويند اينست صفت راستان و اينست نشانه بنده
</p>
<p>
آستان جمال ابهی روحی لأحبّائه الفدا تحمّل مصائب کبری
</p>
<p>
فرمود و بلايای بی‌منتها دمی نياسود و نفسی براحت برنياورد
</p>
<p>
آواره کوه و هامون گشت و سرگون قلاع و سجون شد حصير ذلّت
</p>
<p>
کبری را سرير عزّت ابديّه شمرد و زنجير و اغلال را طوق عزّت و
</p>
<p>
استقلال يافت شب و روز در تحت تهديد شمشير بود و حاضر صعود
</p>
<p>
بر صليب تا اين جهان را روحانيّت بخشد و بسنوحات رحمانيّت
</p>
<p>
بيارايد و جهان بياسايد نزاع و جدال از ميان برخيزد و سيف و
</p>
<p>
ص ٢٤٩
</p>
<p>
سنان بدل بروح و ريحان گردد و جنگ و عدوان منقلب بمحبّت و
</p>
<p>
امان يعنی ميدان جيش و طيش مبدّل بعشرت و عيش گردد و
</p>
<p>
ساحت رزم خونريز بزم مشک بيز شود جنگ ننگ گردد و حرب و
</p>
<p>
ضرب بمثابه جرب منفور قبائل و امم شود صلح عمومی در قطب عالم
</p>
<p>
خيمه بر افرازد و بنياد حرب و قتال از بن براندازد پس بايد
</p>
<p>
احبّای الهی اين درخت اميد را از جويبار همّت آبياری کنند
</p>
<p>
و به نشو و نمايش پردازند در هر اقليم که مقيمند با قلب سليم يار و
</p>
<p>
نديم قريب و بعيد گردند و با خلق و خوئی چون بهشت برين ترويج
</p>
<p>
دين و آئين رحمانی نمايند ابداً آزرده نگردند افسرده نشوند
</p>
<p>
پژمرده ننشينند آنچه جفا بيشتر بينند وفا بيشتر نمايند و هر چه
</p>
<p>
بلا و عذاب زيادتر کشند جام عطا بيشتر بخشند اين است روح
</p>
<p>
هيکل عالم و اين است نور تابنده در قلب عالم و ماعدای اين لا ينبغی
</p>
<p>
لعبوديّة عتبة ربّ العالمين ای احبّای الهی آفتاب حقيقت
</p>
<p>
از افق غيب تابنده و درخشنده فرصت غنيمت شمريد مانند سرو روان
</p>
<p>
در اين جويبار نشو و نما نمائيد و سر برافرازيد تمتّع من شميم عرار نجد
</p>
<p>
فما بعد العشيّة من عرار ... ای احبّای الهی المنّة للّه که
</p>
<p>
علم مبين عهد و پيمان آناً فآناً بلندتر گشته و درفش غلّ و غش معکوس
</p>
<p>
و منکوس گشته چنان زلزله بر ارکان ظلوم و جهول افتاده که مانند
</p>
<p>
قبر مطمور شده و مانند خفاش کور در زاويه گور خزيده و از آن سوراخ
</p>
<p>
ص ٢٥٠
</p>
<p>
گاه گاهی بمثابه وحوش فريادی بر آرند سبحان اللّه ظلمت چگونه
</p>
<p>
مقاومت نور منير نمايد و حبال سحر چگونه متانت ثعبان مبين بنمايد
</p>
<p>
و اذا هی تلقف ما هم يؤفکون افسوس که خود را بافسانه افسون
</p>
<p>
نمودند و بهوسی بی‌نفس کردند عزّت ابديّه را فدای نخوت
</p>
<p>
بشريّه نمودند و بزرگواری دو جهانرا قربان نفس امّاره نمودند هذا
</p>
<p>
ما اخبرناکم به فسوف ترون المجانين فی خسران مبين .
</p>
<p>
ربّ و رجائی ايّد احبّائک علی الثّبوت علی ميثاقک العظيم و الأستقامة
</p>
<p>
فی امرک المبين و العمل بما امرتهم فی کتابک المنير حتّی يکونوا
</p>
<p>
اعلام الهدی و سرج الملأ الأعلی و ينابيع الحکمة الکبری و نجوم
</p>
<p>
الهدی فی افق العلی انّک انت القویّ المقتدر القدير *
</p>
<p>
_ ٢٠٧ای متوجّهين بمنظر اعلی در ليل و نهار و صباح
</p>
<p>
و مساء عشیّ و ضحی در عوالم قلب و روان بذکر احبّای رحمن مشغول
</p>
<p>
بوده و هستم و از حقّ تأييد و توفيق ميطلبم که احبّای آن خاک پاک
</p>
<p>
ارض مقدّسه را در جميع مراتب اخلاق و اطوار و گفتار و رفتار و شئون
</p>
<p>
و آثار ممتاز فرمايد و بجذب و وله و شوق و عرفان و ايقان و ثبوت و رسوخ
</p>
<p>
و اتّحاد و اتّفاق در انجمن عالم با رخی روشن و جمالی چون گلشن
</p>
<p>
محشور نمايد ای احبّای الهی اليوم يوم اتّحاد است و روز روز يگانگی
</p>
<p>
در عالم ايجاد انّ اللّه يحبّ الّذين يجاهدون فی سبيله صفّاً
</p>
<p>
ص ٢٥١
</p>
<p>
کانّهم بنيان مرصوص ملاحظه فرمائيد که صفّاً ميفرمايد يعنی
</p>
<p>
جميع مرتبط و متّصل بهم و ظهير يکديگر مجاهده در اين آيه مبارکه
</p>
<p>
در اين کور اعظم بسيف و سنان و رماح و سهام نبوده بلکه بنوايای
</p>
<p>
صادقه و مقاصد صالحه و نصائح نافعه و اخلاق رحمانيّه و افعال
</p>
<p>
مرضيّه و صفات ربّانيّه و تربيت عموميّه و هدايت نفوس انسانيّه و
</p>
<p>
نشر نفحات روحانيّه و بيان براهين الهيّه و اقامه حجج قاطعه
</p>
<p>
صمدانيّه و اعمال خيريّه بوده و هست و چون نفوس مقدّسه بقوّت
</p>
<p>
ملکوتيّه بر اين شيم رحمانيّه قيام نمايند و صف اتّحاد بيارايند
</p>
<p>
هر يک از اين نفوس هزار ماند و امواج اين بحر اعظم حکم افواج
</p>
<p>
جنود ملأ اعلی يابد اين چه موهبتی است که کلّ چون سيول و
</p>
<p>
انهار و جداول و سواقی و قطرات در يک صقع واحد جمع گردد بحر
</p>
<p>
اعظمی تشکيل گردد و چنان وحدت اصليّه غالب و فائق شود که
</p>
<p>
آثار و احکام و تعيّنات و تشخّصات وجود وهمی اين نفوس چون قطرات
</p>
<p>
بکلّی محو و فانی شود بحر وحدت روحانيّه موج زند قسم بجمال قدم
</p>
<p>
که در اين وقت و حال فيوضات اکبر چنان احاطه نمايد و قلزم کبرياء
</p>
<p>
چنان فيضان کند که وسعت خلجان چون دريای بی‌پايان گردد
</p>
<p>
و هر قطره حکم قلزم بيکران يابد ای احبّای الهی بکوشيد تا باين
</p>
<p>
مقام بلند اعلی فائز شويد و چنين نورانيّتی در اين اکوان ظاهر و
</p>
<p>
عيان کنيد که اشراقش از مطلع آفاق جاودان مبذول گردد اين است
</p>
<p>
ص ٢٥٢
</p>
<p>
اسّ اساس امر الهی اين است جوهر شريعت ربّانی اين است
</p>
<p>
بنيان رزين رصين مظاهر رحمانی اين است علّت ظهور شمس جهان
</p>
<p>
الهی اين است سبب استواء رحمن بر عرش جسمانی .
</p>
<p>
ای احبّای الهی ملاحظه کنيد حضرت اعلی روح العالمين له الفداء
</p>
<p>
بجهت اين مقصد جليل صدر مبارک را سپر سهام بلايا فرمودند و چون
</p>
<p>
اصل مقصود جمال قدم روح ملأ الأعلی له الفداء اين مقصد اعظم بود
</p>
<p>
حضرت ربّ اعلی در اين سبيل سينه مبارکرا هدف هزاران رصاص
</p>
<p>
اهل ضغينه و بغضا نمودند و بمظلوميّت کبری شهيد شدند و هزاران
</p>
<p>
دماء مطهّره نفوس مقدّسه رحمانيّه در اين راه بر خاک ريخته و بسا
</p>
<p>
اجساد مبارکه احبّای خلص حضرت ربّانيّه بدار آويخته نفس مبارک
</p>
<p>
جمال ابهی روح ملکوت الوجود لأحبّائه الفداء حمل جميع بلايا
</p>
<p>
فرمودند و اشدّ رزايا قبول کردند اذيّتی نماند که بر آن جسد مطهّر
</p>
<p>
وارد نيامد و مصيبتی نماند که بر آن نازل نگشت بسا شبها که در تحت
</p>
<p>
سلاسل از ثقل اغلال نيارميدند و چه بسيار روزها که از صدمات کند
</p>
<p>
و زنجير دقيقه آرام نيافتند از نياوران تا طهران آن روح مصوّر را
</p>
<p>
که در بالين پرند و پرنيان پرورش يافته بود سر و پای برهنه با سلاسل
</p>
<p>
و زنجير دواندند و در زندان تنگ و تاريک در زير زمين با قاتلين و
</p>
<p>
سارقين و عاصين و ياغين محشور نمودند و در هر دقيقه اذيّت جديدی
</p>
<p>
روا داشتند و در هر آنی وقوع شهادت يقين کلّ بود بعد از مدّتی
</p>
<p>
ص ٢٥٣
</p>
<p>
از وطن بديار غربت فرستادند سنين معدودات در عراق هر آنی
</p>
<p>
سهمی بر صدر مبارک وارد و در هر نفسی سيفی بر جسد مطهّر نازل
</p>
<p>
ابداً دقيقه امنيّت و سلامت مأمول نبود و اعداء با کمال بغضا
</p>
<p>
از جميع جهات مهاجم بنفس مبارک فرداً وحيداً مقاومت کل ميفرمودند
</p>
<p>
بعد از جميع بلايا و صدمات از عراق که قاره آسيا است بقاره اروپا
</p>
<p>
انداختند و در آن غربت شديده و مصيبت عظيمه اذيّات شديده
</p>
<p>
و مهاجمات عظيمه و دسائس و مفتريات و عداوت و ضغينه و بغضای اهل
</p>
<p>
بيان ضميمهء صدمات وارده از اهل فرقان شد ديگر قلم عاجز
</p>
<p>
از تفصيل است البتّه شنيده و مطّلع شده‌ايد و حال مدّت بيست و
</p>
<p>
چهار سال بود که در اين سجن اعظم باعظم محن و بلايا اوقات مبارک
</p>
<p>
گذشت مختصر اين است که مدّت اقامت جمال قدم روح الوجود
</p>
<p>
لمظلوميّته الفداء در اين جهان فانی يا اسير زنجير بودند و يا در
</p>
<p>
زير شمشير و يا در شدّت آلام و محن بودند و يا در سجن اعظم
</p>
<p>
هيکل مطهّر از شدّت ضعف از بلا چون آه شده بود و جسد مکرّم
</p>
<p>
از کثرت مصائب بمثابه تاری گشته بود مقصود مبارک از حمل اين ثقل
</p>
<p>
اعظم و جميع اين بلايا که چون دريا موجش باوج آسمان ميرسد و
</p>
<p>
حمل سلاسل و اغلال و تجسّم مظلوميّت کبری اتّفاق و اتّحاد و
</p>
<p>
يگانگی من فی العالم بود و ظهور آيه توحيد الهی بالفعل بين امم
</p>
<p>
تا وحدت مبدء در حقائق موجوده نتيجه خاتمه گردد و نورانيّت
</p>
<p>
ص ٢٥٤
</p>
<p>
لن تری فی خلق الرّحمن من تفاوت اشراق کند حال ای احبّای الهی
</p>
<p>
وقت کوشش و جوشش است همّت بگماريد و سعی کنيد و چون جمال قدم
</p>
<p>
روحی لتراب مقدم احبّائه الفداء شب و روز در مشهد فداء بودند
</p>
<p>
ما نيز سعی کنيم و جانی نثار نمائيم و وصايا و نصائح الهی را بگوش
</p>
<p>
هوش بشنويم و از هستی محدود خود بگذريم و از خيالات باطلهء کثرات
</p>
<p>
عالم خلق چشم پوشيم و اين مقصد جليل و مقصود عظيم را خدمت
</p>
<p>
کنيم اين شجريرا که دست موهبت الهيّه نشانده باوهامات خود
</p>
<p>
قطع منمائيم و اين انوار ساطعه ملکوت ابهی را بغمام تيره اغراض و
</p>
<p>
اوهام مستور نکنيم و امواج بحر کبريا را سدّ حائل نشويم و نفحات قدس
</p>
<p>
رياض جمال ابهی را حاجز از انتشار نگرديم فيضان نيسان فضل را
</p>
<p>
در اين يوم وصل قطع ننمائيم و شعاع آفتاب حقيقت را زوال نجوئيم
</p>
<p>
هذا ما وصّی اللّه به فی کتبه و زبره والواحه المقدّسة النّاطقة بوصاياه
</p>
<p>
علی العباد المخلصين و البهاء عليکم و رحمة اللّه و برکاته *
</p>
<p>
_ ٢٠٨ای بندگان آستان مقدّس جنود ملأ اعلی در اوج
</p>
<p>
علا صف بسته و مهيّا و منتظر و مترصّد مرد ميدان و فارس عرفان که
</p>
<p>
بمحض جولان نصرت نمايند و تأييد کنند و قوّت الظّهر گردند پس
</p>
<p>
خوشا بحال فارسی که اسب جولان دهد و طوبی از برای دليری که
</p>
<p>
بقوّت عرفان در ميدان برهان بتازد و صف جهل بدرد و سپاه ضلالت
</p>
<p>
ص ٢٥٥
</p>
<p>
شکست دهد و عَلَم هدی بلند کند و کوس غلبه بنوازد تاللّه الحقّ
</p>
<p>
انّه لفی فوز عظيم و ظفر مبين و انّ هذا هو الفضل البديع و البهاء
</p>
<p>
عليکم يا احبّاء اللّه القديم *
</p>
<p>
_ ٢٠٩ای بندگان جمال مبارک ... اين معلوم و واضحست
</p>
<p>
که اليوم تأييدات غيبيّهء الهيّه شامل مبلّغين است و اگر تبليغ
</p>
<p>
تأخير افتد بکلّی تأييد منقطع گردد زيرا مستحيل و محال است که
</p>
<p>
بدون تبليغ احبّای الهی تأييد يابند در هر صورت بايد تبليغ نمود
</p>
<p>
ولی بحکمت اگر جهاراً ممکن نه خفيّاً بتربيت نفوس پردازند و سبب
</p>
<p>
حصول روح و ريحان در عالم انسان شوند مثلاً اگر هر نفسی از احبّا
</p>
<p>
با نفسی از غافلين طرح دوستی و راستی اندازد و بکمال مهربانی با او
</p>
<p>
معاشرت و مجالست نمايد و در ضمن باخلاق و اطوار و حسن رفتار
</p>
<p>
و تربيت الهی و وصايا و نصايح ربّانی سلوک نمايد البتّه کم کم آن
</p>
<p>
شخص غافل را بيدار کند و آن نادان را دانا نمايد نفوس استيحاش
</p>
<p>
دارند بايد نوعی مجری داشت که اوّل استيحاش نماند بعد کلمه نفوذ
</p>
<p>
نمايد اگر نفسی از احبّا با نفسی از غافلين مهربانی کند و در کمال
</p>
<p>
محبّت حقيقت امر اللّه را بتدريج تفهيم نمايد که بداند اساس
</p>
<p>
دين اللّه بر چه منوال است و مطلب چيست البتّه منقلب گردد مگر
</p>
<p>
نادر نفسی که حکم رماد دارد و قلوبهم کالحجارة او اشدّ قسوة
</p>
<p>
ص ٢٥٦
</p>
<p>
اگر بر اينمنوال هر يک از احبّا نفسی را بکوشد که هدايت نمايد
</p>
<p>
در هر سال نفوس مضاعف شود و اين را بنهايت حکمت ميتوان مجری
</p>
<p>
داشت که ابداً ضرری حاصل نشود و همچنين مبلّغين بايد
</p>
<p>
باطراف سفر نمايند اگر تبليغ سبب فساد است بتشويق و تربيت احباب
</p>
<p>
پردازند که آن نفوس بجذب و طرب آيند و فرح و وله جويند حيات
</p>
<p>
تازه يابند و بنفحات قدس تر و تازه گردند *
</p>
<p>
_ ٢١٠ای گلهای گلشن محبّت اللّه و ای سراجهای روشن
</p>
<p>
انجمن معرفت اللّه عليکم نفحات اللّه و اشرق آفاق قلوبکم ببهآءاللّه
</p>
<p>
شما امواج بحر عرفانيد و افواج ميدان ايقان نجوم فلک رحمتيد و رجوم
</p>
<p>
بر اهل ضلالت حدائق وجود را سحائب رحمتيد و حقائق موجود را
</p>
<p>
فيوضات احديّت در لوح منشور امکان آيات توحيديد و بر صرح مشيد
</p>
<p>
رايات ربّ مجيد در گلزار الهی گل و ريحانيد و در گلستان معنوی
</p>
<p>
بلبلان نالان طيور اوج عرفانيد و شاهباز ساعد حضرت رحمان
</p>
<p>
پس چرا مخمود و خواموشيد و افسرده و مدهوش چون برق بدرخشيد
</p>
<p>
و چون بحر بخروشيد و چون شمع بر افروزيد و چون نسائم الهی بوزيد
</p>
<p>
و چون نفحات مشک جان و فوائح رياض رحمن مشام اهل عرفانرا
</p>
<p>
معطّر نمائيد و چون انوار ساطعه از آفتاب حقيقی قلوب اهل عالم را
</p>
<p>
منوّر کنيد نسيم حياتيد و شميم عرار حديقه نجات مردگانرا جان
</p>
<p>
ص ٢٥٧
</p>
<p>
بخشيد و خفتگانرا هوشيار و بيدار کنيد در ظلمت امکان شعله
</p>
<p>
نورانی باشيد و در باديهء گمراهی چشمه حيات و هدايت ربّانی
</p>
<p>
وقت همّت و خدمت است و زمان شعله و حرارت تا زمان از دست
</p>
<p>
نرفته است اين فرصت را غنيمت شمريد و اين وسعت را اعظم نعمت
</p>
<p>
عنقريب اين چند روزه عمر فانی بسر آيد و با دست تهی بحفره خواموشی
</p>
<p>
در آئيم پس بايد دل بجمال مبين بنديم و تمسّک بحبل متين جوئيم
</p>
<p>
و کمر خدمت بربنديم و آتشی از عشق برافروزيم و از حرارت محبّت اللّه
</p>
<p>
بسوزيم و زبان بگشائيم و آتش بقلب امکان زنيم و جنود ظلمت را
</p>
<p>
بانوار هدايت معدوم کنيم و در ميدان جانفشانی در سبيل اللّه
</p>
<p>
جانفشانی کنيم و گنج آستين معرفت اللّه را بر سر اهل عالم بيفشانيم
</p>
<p>
و با سيف قاطع لسان و سهام نافذ عرفان جنود نفس و هوا را شکست
</p>
<p>
دهيم و بمشهد فدا بدويم و بقربانگاه حق بشتابيم و با طبل و علم
</p>
<p>
آهنگ ملأ اعلی و ملکوت ابهی نمائيم فطوبی للعاملين *
</p>
<p>
- ٢١١نفوس تا در ترويج نکوشند بذکر اللّه مشغول و مألوف
</p>
<p>
نيز کما ينبغی نگردند و آثار مدد و نصرت ملکوت ابهی مشاهده ننمايند
</p>
<p>
و باسرار الهی پی نبرند و چون لسان بتبليغ مشغول گردد بالطّبع
</p>
<p>
نفس مبلّغ بشور آيد و مغناطيس عون و عنايت ملکوت گردد و چون مرغ
</p>
<p>
سحر از ساز و نواز و نغمه و ترانه خويش بوجد و طرب آيد *
</p>
<p>
ص ٢٥٨
</p>
<p>
_ ٢١٢چنين اوقات ياران الهی فرصتی يابند و وقت
</p>
<p>
غنيمت شمرند و جولان کنند و از اين ميدان گوئی بربايند و اگر کار
</p>
<p>
ايشان منحصر بحسن سلوک و موعظه حسنه باشد کاری از پيش نرود
</p>
<p>
بايد لسان ببيان برهان گشود و اقامه ادلّه واضحه و حجّت قاطعه
</p>
<p>
بر ظهور شمس حقيقت نمود *
</p>
<p>
_ ٢١٣بساط تبليغ بايد در جميع احيان ممدود گردد زيرا
</p>
<p>
تأييد الهی موکول بر آن اگر نفسی بجان و دل در نهايت همّت
</p>
<p>
کمر بر تبليغ امر اللّه نبندد البتّه از تأييد ملکوت ابهی محروم ماند
</p>
<p>
ولی بايد که بحکمت باشد و حکمت اينست که بمدارای الهی و محبّت
</p>
<p>
و مهربانی و صبر و بردباری و اخلاق رحمانی و اعمال و افعال ربّانی
</p>
<p>
تبليغ نمايد نه اينکه بصمت و سکوت پردازد و بکلّی فراموش نمايد
</p>
<p>
خلاصه احبّای الهی را فرداً فرداً بتبليغ امر اللّه تشويق نمائيد
</p>
<p>
که حکمت مذکوره در کتاب نفس تبليغ است ولی بمدارا تا تأييدات
</p>
<p>
الهيّه احاطه نمايد و توفيقات صمدانيّه رفيق گردد *
</p>
<p>
_ ٢١٤اتّبع سنّة ربّک و لا تقل ما لم تسطع الآذان علی
</p>
<p>
استماعه لانّه بمثابة الموائد الطّيّبة للصّبيان و انّ الاطعمة مهما
</p>
<p>
کانت لذيذة بديعة طيّبة و لکن لا يتحمّلها قوآء معاء الرّضيع
</p>
<p>
ص ٢٥٩
</p>
<p>
من الأطفال اذا ينبغی اعطآء کلّ ذی حقّ حقّه و لا کلّ ما يعلم
</p>
<p>
يقال و لا کلّ ما يقال حان وقته و لا کلّ ما حان وقته حضر اهله
</p>
<p>
انّ ذلک من الحکمة البالغة فی الأمور فلا تغفل عنها ان کنت
</p>
<p>
من اهل العزم فی جميع الشّئون بل شخّص العلل و الأمراض
</p>
<p>
و العياء و الأعراض ثمّ العلاج و هذا منهاج المهرة من حذّاق الأطبّاء *
</p>
<p>
_ ٢١٥اميد از عنايت حضرت احديّت چنانست که در خصوص
</p>
<p>
نشر نفحات اللّه بين القبائل موفّق گرديد اين قضيّه بسيار مهمّ است
</p>
<p>
.... اگر بچنين خدمتی موفّق شوی گوی سبقت و پيشی را از ميدان ربودی *
</p>
<p>
_ ٢١٦يقين بدانيد که نفثات روح القدس شما را ناطق
</p>
<p>
مينمايد پس زبان بگشائيد و بکمال شجاعت در هر محفلی صحبت
</p>
<p>
بداريد در وقت خطاب اوّل توجّه ببهآء اللّه نمائيد و تأييدات
</p>
<p>
روح القدس بخواهيد و زبان بگشائيد و آنچه بر قلب شما القا ميشود
</p>
<p>
بيان نمائيد ولی در نهايت شجاعت و متانت و وقار اميدوارم که
</p>
<p>
محافل شما روز بروز اتّساع يابد و طالبان حقيقت استماع دليل و برهان
</p>
<p>
نمايند و من بدل و جان در هر محفل با شما هستم مطمئن باشيد *
</p>
<p>
ص ٢٦٠
</p>
<p>
_ ٢١٧خود مبلّغ بايد در وقت تبليغ بی‌نهايت متأثّر باشد
</p>
<p>
تا بيانش مانند شعله آتش تأثير کند و پرده حجبات نفس و هوی
</p>
<p>
بسوزاند و بايد در نهايت خضوع و خشوع باشد تا ديگران متنبّه
</p>
<p>
گردند و بايد در نهايت محويّت و فنا باشد تا بآهنگ ملأ اعلی
</p>
<p>
تبليغ کند و الّا تأثير ننمايد *
</p>
<p>
_ ٢١٨ای ياران جانی عبدالبهاء شرق معطّر نما غرب
</p>
<p>
منوّر نما نور ببلغار ده روح بسقلاب بخش اين بيت يکسال بعد از
</p>
<p>
صعود از فم ميثاق صادر و ناقضان استغراب مينمودند و استهزا
</p>
<p>
ميکردند ولی الحمد للّه آثارش باهر و قوّتش ظاهر و برهانش واضح
</p>
<p>
گشت المنّة للّه شرق و غرب در اهتزاز است و از نفحات قدس جميع
</p>
<p>
اقطار مشکبار جمال مبارک بنصّ صريح در کتاب وعده فرمودند
</p>
<p>
و نراکم من افقی الأبهی و ننصر من قام علی نصرة امری بجنودٍ من الملأ
</p>
<p>
الأعلی و قبيلٍ من الملائکة المقرّبين نويد نمودند الحمد للّه
</p>
<p>
اين نصرت و تأييد مشهود و پديد و در قطب عالم مانند آفتاب بدرخشيد
</p>
<p>
پس ای ياران الهی جهدی بليغ نمائيد و سعی شديد کنيد تا
</p>
<p>
موفّق بعبوديّت جمال قديم و نور مبين گرديد و سبب انتشار انوار شمس
</p>
<p>
حقيقت شويد جسم قديد قديم امکانرا روحی جديد بدميد و
</p>
<p>
مزرعه آفاق را تخم پاکی بيفشانيد بر نصرت امر قيام نمائيد و لسان
</p>
<p>
ص ٢٦١
</p>
<p>
تبليغ بگشائيد انجمن عالم را شمع هدی گرديد و افق امکانرا نجوم
</p>
<p>
نورا شويد حدائق توحيد را طيور رحمانی شويد و گلبانگ حقائق
</p>
<p>
و معانی زنيد انفاس حيات را صرف امری عظيم کنيد و مدّت زندگانيرا
</p>
<p>
حصر در خدمت نور مبين نمائيد تا عاقبت گنج روان ملکوتی بدست
</p>
<p>
آريد و از زيان و خسران برهيد زيرا حيات بشر جميع در خطر
</p>
<p>
اطمئنان بقا در دقيقه نه با وجود اين اقوام مانند سراب اوهام
</p>
<p>
در موجند و گمان اوج دارند هيهات هيهات قرون اولی نيز
</p>
<p>
چنين گمان مينمودند تا آنکه بموجی از امواج بتراب پنهان شدند
</p>
<p>
و بخسران و زيان افتادند مگر نفوسی که فانی محض شدند و در سبيل
</p>
<p>
الهی بجانفشانی بر خواستند کوکب نورانی آنان از افق عزّت
</p>
<p>
قديمه درخشيد و آثار قرون و اعصار برهان اين گفتار پس شب
</p>
<p>
و روز آرام نگيريد و راحت نجوئيد راز عبوديّت گوئيد و راه خدمت
</p>
<p>
پوئيد تا بتأييد موعود از ملکوت احديّت موفّق گرديد .
</p>
<p>
ای ياران افق عالم را سحاب تيره احاطه نموده و ظلمات عداوت
</p>
<p>
و بغضا و جور و جفا و ذلّت کبری انتشار يافته جميع خلق در غفلت
</p>
<p>
عظمی و خونخواری و درندگی اعظم مناقب برايا حضرت کبريا
</p>
<p>
از بين جمهور بشر يارانرا انتخاب فرموده و بهدايت کبری و موهبت
</p>
<p>
عظمی تخصيص داده تا آنکه ما کلّ بجان و دل بکوشيم جانفشانی
</p>
<p>
نمائيم و بهدايت خلق پردازيم و نفوس را تربيت کنيم تا درندگان
</p>
<p>
ص ٢٦٢
</p>
<p>
غزالان برّ وحدت شوند و گرگان اغنام الهی گردند و خونخواران
</p>
<p>
ملائکهء آسمانی شوند نار عدوان خاموش گردد و شعله وادی ايمن
</p>
<p>
بقعه مبارکه روشنائی بخشد رائحه گلخن جفا متلاشی شود و
</p>
<p>
نفحات گلشن وفا انتشار کلّی يابد عقول ضعيفه استفاضه از عقل کلّی
</p>
<p>
الهی نمايد و نفوس خبيثه انفاس طيّبه طاهره جويد اين موهبت
</p>
<p>
را مظاهری و اين مزرعه را دهقانی و اين باغ را باغبانی و اين
</p>
<p>
دريا را ماهيانی و اين سما را کواکبی نورانی و اين عليلان را طبيبانی
</p>
<p>
روحانی و اين گمگشتگانرا رهبرانی مهربان لازم تا بی‌نصيبانرا
</p>
<p>
نصيب دهند و محرومانرا بهره بخشند و مستمندانرا گنج روان گردند
</p>
<p>
و طالبانرا قوّت برهان بنمايند .
</p>
<p>
اللّهمّ انّی اتضرّع يا مغيثی و اتذلّل يا مجيری و اتوجّع يا طبيبی
</p>
<p>
و اناجيک بلسانی و روحی و جنانی و اقول :
</p>
<p>
الهی الهی قد احاطت اللّيلة الدّلماء کلّ الأرجاء و غطت سحاب
</p>
<p>
الاحتجاب کلّ الآفاق و استغرقوا الانام فی ظلام الأوهام و خاض
</p>
<p>
الظّلام فی غمار الجور و العدوان ما أری الّا وميض النّار الحامية
</p>
<p>
المتسعّرة من الهاوية و ما اسمع الّا صوت الرعود المدمدم من
</p>
<p>
الآلات الملتهبة الطّاغية النّاريّة و کلّ اقليم ينادی بلسان الخافية
</p>
<p>
ما اغنی عنّی ماليه هلک عنّی سلطانيه قد خبت يا الهی مصابيح
</p>
<p>
الهدی و تسعّرت نار الجوی و شاعت العداوة و البغضاء و ذاعت
</p>
<p>
ص ٢٦٣
</p>
<p>
الضّغينة و الشّحناء علی وجه الغبرا فما اری الّا حزبک المظلوم
</p>
<p>
ينادی باعلی النّداء حیّ علی الولاء حیّ علی الوفا حیّ علی العطا
</p>
<p>
حیّ علی الهدی حیّ علی الوفاق حیّ علی مشاهدة نور الآفاق
</p>
<p>
حیّ علی الحبّ و الفلاح حیّ علی الصّلح و الصّلاح حیّ علی نزع
</p>
<p>
السّلاح حیّ علی الأتّحاد و النّجاح حیّ علی التّعاضد و التّعاون
</p>
<p>
فی سبيل الرّشاد فهؤ لاء المظلومون يفدون کلّ الخلق بالنّفوس
</p>
<p>
و الأرواح فی کلّ قطرٍ بکلّ سرور و انشراح تراهم يا الهی يبکون
</p>
<p>
لبکاء خلقلک و يحزنون لحزن بريّتک و يتراءفون بکلّ الوری و يتوجّعون
</p>
<p>
لمصائب اهل الثّری ربّ انبت اباهر الفلاح فی جناحهم حتّی
</p>
<p>
يطيروا الی اوج نجاحهم و اشدد ازورهم فی خدمة خلقک و قوّ
</p>
<p>
ظهورهم فی عبوديّة عتبة قدسک انّک انت الکريم انّک انت الرّحيم
</p>
<p>
لا اله الّا انت الرّحمن الروف القديم *
</p>
<p>
_ ٢١٩ای ابناء و بنات ملکوت نامه شما که بالهام آسمانی
</p>
<p>
مرقوم وصول يافت مضامين دلنشين بود و معانی حسّيّات منبعث از
</p>
<p>
قلوب نورانی احبّای لندن فی الحقيقه ثابتند و راسخ و خادمند
</p>
<p>
و قائم در امتحانات نلغزند و بمرور ايّام مخمود و منجمد نگردند بلکه
</p>
<p>
بهائی هستند آسمانی هستند نورانی هستند ربّانی هستند و
</p>
<p>
شبهه نيست که سبب اعلاء کلمة اللّه و مروّج وحدت عالم انسانی و
</p>
<p>
ص ٢٦٤
</p>
<p>
ناشر مساوات بشر و مروّج تعاليم الهی خواهند گشت اقبال
</p>
<p>
بملکوت اللّه آسان ولی ثبات و استقامت مشکل و امتحانات صعب و
</p>
<p>
گران حزب انگريز در جميع موارد ثابت و مستقيمند و بحدوث مشاکل
</p>
<p>
جزئيّه نلغزند نوهوس نيستند که ايّامی چند بکاری مباشرت نمايند
</p>
<p>
و باندک سببی کلال و ملال آرند و از شوق و شور بيفتند بلکه ثبات
</p>
<p>
و استقامت در امور نمايند با وجود آنکه در ممالک غرب بوديد الحمد للّه
</p>
<p>
ندای الهی را از شرق شنيديد و مانند موسی بنار موقده در شجره
</p>
<p>
آسيا گرم شديد و راه راست را بيافتيد و مانند سراج بر افروختيد
</p>
<p>
و بملکوت اللّه مثول يافتيد حال بشکرانه اين نعمآء قيام نموده‌ايد
</p>
<p>
و تأييد از برای تمام جهانيان ميطلبيد تا ديده‌های آنان نيز بنور
</p>
<p>
ملکوت ابهی منوّر گردد و دلها آئينه آسا از پرتو شمس حقيقت
</p>
<p>
اقتباس انوار نمايد اميدم چنان است که نفثات روح القدس در قلوب
</p>
<p>
شما چنان دميده گردد که زبانها ببيان اسرار پردازد و حقائق و معانی
</p>
<p>
کتب مقدّسه را شرح و تفسير دهد و ياران طبيبان گردند و امراض مزمنه
</p>
<p>
جسم آفاق را بدرياق تعاليم الهی شفا بخشند کوران را بينا کنند
</p>
<p>
و کران را شنوا نمايند مردگان را زنده کنند و خفتگان را بيدار نمايند
</p>
<p>
مطمئن باشيد که تأييدات روح القدس ميرسد و جنود ملکوت ابهی نصرت مينمايد *
</p>
<p>
ص ٢٦٥
</p>
<p>
_ ٢٢٠خداوند عالميان عالم انسانی را جنّت عدن خلق
</p>
<p>
فرموده اگر صلح و سلام و محبّت و وفا چنانکه بايد و شايد يابد
</p>
<p>
جنّت اندر جنّت گردد و جميع نعمای الهی فراوان و سرور و طرب
</p>
<p>
بی‌پايان شود و فضائل عالم انسانی آشکار و عيان و پرتو شمس حقيقت
</p>
<p>
از هر سو نمايان گردد ملاحظه کنيد که حضرت آدم و سائرين در جنّت
</p>
<p>
بودند بمجرّد آنکه در جنّت عدن در ميان حضرت آدم و شيطان
</p>
<p>
نزاعی حاصل گشت جميع از جنّت خارج شدند تا آنکه نوع انسان
</p>
<p>
عبرت گيرد و آگاه شود که نزاع و جدال سبب حرمان است حتّی با
</p>
<p>
شيطان لهذا در اين عصر نورانی بموجب تعاليم الهی حتّی با
</p>
<p>
شيطان نزاع و جدال جائز نه سبحان اللّه با ظهور اين برهان چگونه
</p>
<p>
انسان غافل است باز می‌بينی عالم انسان از کران تا بکران جنگ
</p>
<p>
و نزاع است جنگ است بين اديان جنگ است بين اقوام جنگ است
</p>
<p>
بين اوطان جنگ است بين سروران چو خوش بود اگر اين ابرهای
</p>
<p>
سياه از افق عالم متلاشی ميشد و نور حقيقت ميدرخشيد غبار حرب
</p>
<p>
و قتال می‌نشست و نسيم عنايت از مهبّ صلح و سلام ميوزيد جهان
</p>
<p>
جهان ديگر ميشد و روی زمين استفاضه از نور مبين ميکرد اگر اميدی
</p>
<p>
هست از الطاف ربّ مجيد است که عون و عنايت برسد و جنگ و ستيز
</p>
<p>
و تلخی تيغ خونريز مبدّل بشهد دوستی و آشتی و راستی و درستی
</p>
<p>
گردد کامها شهدانگيز گردد و مشامها مشکبيز شود و اين سنه
</p>
<p>
ص ٢٦٦
</p>
<p>
ميلاد را ميعاد صلح جديد فرمايد و اين انجمن محترم را بر
</p>
<p>
صلحی عادلانه و عهد و پيمانی منصفانه موفّق و مؤيّد فرمايد تا
</p>
<p>
الی الأبد مبارک باشد *
</p>
<p>
_ ٢٢١ای ثابتان بر ميثاق جناب زائر ذکر هر يک از شما را
</p>
<p>
نمودند و رجای نامه‌های منفرداً فرمودند ولی اين آواره صحرای
</p>
<p>
محبّت اللّه را هزاران مشاغل و شواغل مانع و حائل و مکاتيب از مشارق
</p>
<p>
و مغارب چون سيل سائل و جيش صائل با وجود اين بهر يک منفرداً
</p>
<p>
تحرير نامه مستحيل لهذا خطاباً بکلّ اين مکتوب مرقوم ميگردد تا
</p>
<p>
مانند رحيق مختوم قلوبرا نشئه بخشد و روح را فرح و انبساط
</p>
<p>
ابذال دارد ای ياران ثابت فيض الهی مانند باران بهاری بعالم
</p>
<p>
انسانی افاضه نموده و پرتو نور مبين روی زمينرا رشک بهشت برين
</p>
<p>
کرده ولی افسوس که کوران محروم و غافلان مهجور و افسرده‌گان
</p>
<p>
مأيوس و پژمرده‌گان مخمود و اين فيض بی‌پايان مانند سيل روان
</p>
<p>
بمصدر اصلی دريای پنهان راجع مگر نفوس قليله نصيبی ميبرند و
</p>
<p>
اشخاص معدوده بهره ميگيرند تا چه کند قوّت بازوی دوست
</p>
<p>
اميد است که در مستقبل خفتگان بيدار شوند و غافلان هوشيار گردند
</p>
<p>
و محرومان محرم اسرار گردند حال بايد ياران بدل و جان سعی
</p>
<p>
بليغ نمايند و جهد شديد مبذول دارند تا بنيان بيگانگی بر افتد
</p>
<p>
ص ٢٦٧
</p>
<p>
و انوار وحدت انسانی يگانگی بخشد امروز اهمّ امور اتّحاد و اتّفاق
</p>
<p>
احبّای الهی است که با يک ديگر يک دل و يک جان شوند تا توانند
</p>
<p>
مقاومت خصومت اهل عالم کنند و تعصّبات جاهليّه ملل و مذاهب را
</p>
<p>
ازاله نمايند هر فردی از افراد بشر را تفهيم نمايند که کل بار
</p>
<p>
يک داريد و برگ يک شاخسار ولی تا نفس احبّا اتّحاد و اتّفاق
</p>
<p>
کلّی نيابند چگونه توانند که احزاب سائره را باتّحاد و اتّفاق
</p>
<p>
بخوانند جان نايافته از هستی بخش کی تواند که شود هستی بخش
</p>
<p>
در کائنات خارجه تفکّر کنيد تا عبرت حاصل شود سحاب متفرّق فيض
</p>
<p>
باران ندارد و در اندک مدّت متلاشی شود گله پراکنده در تحت
</p>
<p>
تسلّط گرگ افتد طيور متفرّقه بچنگ باز مبتلا شود چه برهانی
</p>
<p>
اعظم از اين که اتّحاد و اتّفاق سبب ترقّی و حياتست و اختلاف و افتراق
</p>
<p>
مورث ذلّت و هوان و اعظم اسباب خذلان و خسران مظاهر مقدّسه
</p>
<p>
الهيّه بجهت ظهور وحدت انسانی مبعوث شده‌اند و تحمّل صد هزار
</p>
<p>
مشقّت و بلا نموده‌اند تا جمعی از بشر احزاب مختلفه در ظلّ کلمة اللّه
</p>
<p>
مجتمع و متّحد گشته وحدت عالم انسانی را در نهايت حلاوت و لطافت
</p>
<p>
و ملاحت در عرصه وجود جلوه دهند پس بايد ياران الهی را آرزو
</p>
<p>
چنان باشد که عموم بشر را متّحد و متّفق نمايند تا از اين صهبای
</p>
<p>
طهور و کأس مزاجها کافور نصيب موفور برند ملل مختلفه را متّحد
</p>
<p>
نمايند و شعوب و قبائل متقاتله را متحابّه کنند اسيران نفس و هوی را
</p>
<p>
ص ٢٦٨
</p>
<p>
آزاد نمايند و محرومان را محرم اسرار فرمايند بی‌نصيبانرا بهره از
</p>
<p>
موهبت ايّام بخشند و فاقدان را بر گنج روان هدايت کنند و اين
</p>
<p>
موهبت بگفتار و رفتار و کردار ملکوت اسرار ممکن است و بدون آن مستحيل
</p>
<p>
تأييدات الهيّه کافل اين مواهب است و فيوضات قدسيّه واهب اين
</p>
<p>
رغائب ياران الهی از ملکوت رحمان مؤيّد و بجيوش هدايت کبری
</p>
<p>
موفّق لهذا هر صعبی آسان شود و هر مشکلی بنهايت سهولت
</p>
<p>
انجام جويد ملاحظه نمائيد چون اتّحاد و اتّفاق در ميان خاندانی
</p>
<p>
واقع شود چه قدر امور سهل و آسان گردد و چه قدر ترقّی و علويّت
</p>
<p>
حاصل شود امور منتظم گردد و راحت و آسايش ميسّر شود خاندان
</p>
<p>
محفوظ ماند مقام محفوظ شود سبب غبطه عموم گردد و روز بروز
</p>
<p>
بر علويّت و عزّت ابديّه بيفزايد و چون اين دائره اندکی اتّساع يابد
</p>
<p>
يعنی اهل قريه ئی بمحبّت و اتّحاد پردازند و الفت و يگانگی خواهند
</p>
<p>
و مؤانست و مهربانی کنند چه قدر ترقّی نمايند و چگونه محفوظ و مصون
</p>
<p>
گردند پس اين دائره را اندکی واسعتر نمائيم يعنی اهل مدينه ئی
</p>
<p>
بتمامها اگر روابط اتّحاد و اتّفاق را محکم سازند در اندک زمانی
</p>
<p>
چه قدر ترقّی نمايند و بچه قدرت و قوّتی تجلّی فرمايند و چون
</p>
<p>
دائره اتّحاد بيشتر اتّساع يابد يعنی اهل اقليمی قلب سليم يابند
</p>
<p>
و بصميم دل و جان اتّحاد و اتّفاق جويند و بايک ديگر مهربان گردند
</p>
<p>
آن اقليم سعادت ابديّه يابد و عزّت سرمديه جويد و بثروت کليّه رسد
</p>
<p>
ص ٢٦٩
</p>
<p>
و راحت و نعمت موفوره يابد حال ملاحظه نمائيد که اگر جمهور
</p>
<p>
طوائف و احزاب و قبائل و تمام دول و ملل و جميع اقاليم عالم در ظلّ
</p>
<p>
خيمهء يک رنگ وحدت عالم انسانی آيد و باشراقات شمس حقيقت
</p>
<p>
اعلان عموميّت بشر فرمايند جميع ملل و مذاهب دست در آغوش
</p>
<p>
يک ديگر کنند و انجمن عمومی تأسيس نمايند و افراد بشر را با يکديگر
</p>
<p>
نهايت ارتباط بخشند آنوقت چگونه خواهد شد شبهه نيست که
</p>
<p>
دلبر رحمانی با جنود مواهب عالم انسانی و تأييدات ربّانی در نهايت
</p>
<p>
صباحت و ملاحت در انجمن عالم جلوه نمايد پس ای ياران الهی
</p>
<p>
تا توانيد بر اتّحاد و اتّفاق با يکديگر کوشيد زيرا کلّ قطرات يک بحريد
</p>
<p>
و اوراق يک شجر و لئالی يک صدف و گل و رياحين يک رياض پس از
</p>
<p>
آن در تأليف قلوب سائر اديان بيکديگر جانفشانی نمائيد و با هر
</p>
<p>
فردی از افراد انسانی نهايت مهربانی کنيد نفسی را بيگانه
</p>
<p>
نخوانيد و شخصيرا بدخواه مشمريد چنان رفتار نمائيد که جميع
</p>
<p>
خلق خويش و پيوندند و آشنا و ارجمند چنان سلوک نمائيد که
</p>
<p>
اين جهان فانی نورانی گردد و اين گلخن ظلمانی گلشن رحمانی
</p>
<p>
شود اين است وصيّت عبدالبهآء اين است نصيحت اينعبد بی‌نوا
</p>
<p>
و عليکم البهآء الأبهی *
</p>
<p>
_ ٢٢٢ای آوارگان سبيل حقّ سر و سامان و آسود‌گی و آزادگی
</p>
<p>
ص ٢٧٠
</p>
<p>
هر چند کام دل و راحت جانست ولی آزردگی و آوارگی در راه خدا
</p>
<p>
به از صد هزار سر و سامان چه که اين غربت و هجرت موهبت از پی
</p>
<p>
دارد و رحمت پياپی زيرا لذّت آسودگی در وطن و حلاوت آزادگی
</p>
<p>
از محن بگذرد ولی موهبت هجرت در سبيل حضرت احديّت باقی
</p>
<p>
و دائمی و مستمرّ و نتائج عظيمه از آن مشتهر هجرت خليل سبب
</p>
<p>
ظهور مواهب ربّ جليل شد و غربت ماه کنعانی علّت جلوه بازار
</p>
<p>
يوسفی گشت فرار حضرت کليم وسيله مشاهده نار موقدهء ربّانی شد
</p>
<p>
و نهضت عيسوی سبب ظهور انفاس مسيحی گرديد هجرت حضرت
</p>
<p>
حبيب ابطحی علّت اعلاء کلمه نور يثربی شد و اسارت جمال مبارک
</p>
<p>
اسباب انتشار نور نيّر اشراق بر آفاق گرديد فاعتبروا يا اولی الأبصار *
</p>
<p>
_ ٢٢٣ای ابنآء و بنات ملکوت نامه شما رسيد از مضمون
</p>
<p>
مفهوم گرديد که الحمد للّه قلوب در نهايت لطافت است و جانها
</p>
<p>
مستبشر ببشارات اللّه جميع خلق مشغول بمشتهيّات نفس و هوی
</p>
<p>
و مستغرق در بحر ناسوت و اسير عالم طبيعت مگر نفوسيکه از کند و زنجير
</p>
<p>
عالم طبيعت نجات يافتند و مانند مرغان تيز پر در اين جهان نامتناهی
</p>
<p>
پرواز دارند بيدارند و هوشيار و از ظلمات عالم طبيعت بيزار
</p>
<p>
نهايت آرزوشان اينکه در عالم انسان منازعه بقا نماند و روحانيّت
</p>
<p>
ص ٢٧١
</p>
<p>
و محبّت عالم بالا جلوه نمايد جميع بشر مهربان بيکديگر گردد و در
</p>
<p>
ميان اديان محبّت و التيام حاصل شود و در حقّ يکديگر جانفشانی
</p>
<p>
کنند تا عالم انسانی منقلب بملکوت الهی گردد باری ای ياران
</p>
<p>
بکوشيد هر صرفی را دخلی لازم امروز عالم انسانی جميع بصرف
</p>
<p>
مشغولند زيرا حرب صرف نفوس و اموال است اقلّاً شما بدخل
</p>
<p>
عالم انسانی پردازيد تا اندکی تلافی آن صرف گردد بلکه بتأييدات
</p>
<p>
الهيّه موفّق بر آن گرديد که الفت و محبّت بين بشر ترويج يابد
</p>
<p>
عداوت بمحبّت مبدّل شود جنگ عمومی بصلح عمومی انجامد و
</p>
<p>
ضرر و زيان بربح و محبّت منقلب شود و اين آرزو بقوّت ملکوت حصول يابد *
</p>
<p>
_ ٢٢٤ای بنده الهی نامه‌ات رسيد مضامين بديع و بليغ
</p>
<p>
بود و مقاصد بلند و رفيع عالم انسانی محتاج باصلاح عظيم زيرا
</p>
<p>
عالم انسانی جنگل طبيعی است اشجار بی‌ثمر در نشو و نماست
</p>
<p>
و گياههای بی‌فائده در نهايت قوّت و نما اگر شجری ثمری دارد در
</p>
<p>
ميان آن اشجار غائبست و اگر گلی فائده ئی دارد ميان گياهها
</p>
<p>
غائب و پنهان عالم انسانی محتاج بباغبانهای ماهر است تا اين
</p>
<p>
جنگلها را باغهای خوش منظّم کنند و اين درختهای بی‌ثمر را
</p>
<p>
بارور گردانند و بجای اين گياههای بی‌فائده گل و رياحين برويانند
</p>
<p>
ص ٢٧٢
</p>
<p>
لهذا نفوسی که غيرت مجسّمند و همّت مشخّص شب و روز آرام نگيرند
</p>
<p>
بکوشند تا ارتباطی تام بملکوت الهی حاصل نمايند و بآن ارتباط
</p>
<p>
مظاهر فيوضات نامتناهی شوند و اين جنگلهارا باغبان حقيقی گردند
</p>
<p>
تا عالم انسانی منقلب شود و فيوضات رحمانی رخ بگشايد *
</p>
<p>
_ ٢٢٥ای اهل ملکوت ابهی دو ندای فلاح و نجاح از اوج
</p>
<p>
سعادت عالم انسانی بلند است خفتگان بيدار کند کوران بينا نمايد
</p>
<p>
غافلان هوشيار فرمايد کران شنوا نمايد گنگان گويا کند مرده‌گان
</p>
<p>
زنده نمايد يکی ندای مدنيّت و ترقّيات عالم طبيعت است که تعلّق
</p>
<p>
بجهان ناسوت دارد و مروّج اساس ترقّيات جسمانيّه و مربّی کمالات
</p>
<p>
صوری نوع انسانست و آن قوانين و نظامات و علوم و معارف ما به التّرقّی
</p>
<p>
عالم بشر است که منبعث از افکار عاليه و نتائج عقول سليمه است که
</p>
<p>
بهمّت حکما و فضلای سلف و خلف در عرصه وجود جلوه نموده است و
</p>
<p>
مروّج و قوّه نافذه آن حکومت عادله است و ندای ديگر ندای
</p>
<p>
جانفزای الهيست و تعاليم مقدّسهء روحانی که کافل عزّت ابدی
</p>
<p>
و سعادت سرمدی و نورانيّت عالم انسانی و ظهور سنوحات رحمانيّه
</p>
<p>
در عالم بشری و حيات جاودانيست و اسّ اساس آن تعاليم و
</p>
<p>
وصايای ربّانی و نصايح و انجذابات وجدانيست که تعلّق بعالم
</p>
<p>
اخلاق دارد و مانند سراج مشکاة و زجاج حقائق انسانيّه را روشن
</p>
<p>
ص ٢٧٣
</p>
<p>
و منوّر فرمايد و قوّه نافذه اش کلمة اللّه است ولی ترقّيات مدنی
</p>
<p>
و کمالات جسمانی و فضائل بشری تا منضمّ بکمالات روحانی و صفات
</p>
<p>
نورانی و اخلاق رحمانی نشود ثمر و نتيجه نبخشد و سعادت عالم
</p>
<p>
انسانی که مقصود اصلی است حاصل نگردد زيرا از ترقّيات مدنيّه
</p>
<p>
و تزيين عالم جسمانی هر چند از جهتی سعادت حاصل و شاهد آمال
</p>
<p>
در نهايت جمال دلبری نمايد ولی از جهات ديگر خطرهای عظيم
</p>
<p>
و مصائب شديده و بلايای مبرمه نيز حاصل گردد لهذا چون نظر
</p>
<p>
در انتظام ممالک و مدن و قری و زينت دلربا و لطافت آلاء و نظافت
</p>
<p>
ادوات و سهولت سير و سفر و توسيع معلومات عالم طبيعت و مخترعات
</p>
<p>
عظيمه و مشروعات جسيمه و اکتشافات علويّه و فنّيّه نمائی گوئی که
</p>
<p>
مدنيّت سبب سعادت و ترقّی عالم بشريست و چون نظر در اختراعات
</p>
<p>
آلات هلاک جهنّمی و ايجاد قوای هادمه و اکتشاف ادوات ناريّه
</p>
<p>
که قاطع ريشه حيات است نمائی واضح و مشهود گردد که مدنيّت
</p>
<p>
با توحّش توأم و همعنانست مگر آنکه مدنيّت جسمانيّه مؤيّد بهدايت
</p>
<p>
ربّانيّه و سنوحات رحمانيّه و اخلاق الهيّه گردد و منضمّ بشئونات
</p>
<p>
روحانی و کمالات ملکوتی و فيوضات لاهوتی شود حال ملاحظه
</p>
<p>
ميکنيد که متمدّن و معمورترين ممالک عالم مخازن مواد جهنّمی گرديده
</p>
<p>
و اقاليم جهان لشکرگاه حرب شديد شده و امم عالم ملل مسلّحه گرديده
</p>
<p>
و دول سالار ميدان جنگ و جدال شده و عالم انسانی در عذاب
</p>
<p>
ص ٢٧٤
</p>
<p>
شديد افتاده پس بايد اين مدنيّت و ترقّی جسمانی را منضمّ بهدايت
</p>
<p>
کبری کرد و عالم ناسوت را جلوه گاه فيوضات ملکوت نمود و ترقّيات
</p>
<p>
جسمانی را توأم بتجلّيات رحمانی کرد تا عالم انسانی در نهايت
</p>
<p>
جمال و کمال در عرصه وجود و معرض شهود شاهد انجمن گردد و در
</p>
<p>
غايت ملاحت و صباحت جلوه نمايد و سعادت و عزّت ابديّه چهره
</p>
<p>
گشايد الحمد للّه قرون و اعصار متواريه است که ندای مدنيّت بلند
</p>
<p>
است و عالم بشری روز بروز تقدّم و ترقّی يافت و معموريّت جهان
</p>
<p>
بيفزود و کمالات صوری ازدياد جست تا آنکه عالم وجود انسانی
</p>
<p>
استعداد کلّی برای تعاليم روحانی و ندای الهی يافت مثلاً
</p>
<p>
طفل رضيع تدرّج در مراتب جسمانی نمود و نشو و نما کرد تا آنکه
</p>
<p>
جسم بدرجه بلوغ رسيد چون بدرجه بلوغ رسيد استعداد ظهور
</p>
<p>
کمالات معنويّه و فضائل عقليّه حاصل نمود و آثار مواهب ادراک و هوش
</p>
<p>
و دانش ظاهر شد و قوای روحانی جلوه کرد بهمچنين در عالم امکان
</p>
<p>
نوع انسان ترقّيات جسمانيّه نمود و تدرّج در مدارج مدنيّت کرد
</p>
<p>
و بدائع و فضائل و مواهب بشری را در اکمل صورت حاصل نمود تا آنکه
</p>
<p>
استعداد ظهور و جلوه کمالات روحانيّه الهيّه حاصل کرد و قابليّت
</p>
<p>
استماع ندای الهی يافت پس ندای ملکوت بلند شد و فضائل و
</p>
<p>
کمالات روحانيّه جلوه نمود شمس حقيقت اشراق کرد و انوار صلح
</p>
<p>
اعظم و وحدت عالم انسانی و عموميّت عالم بشريّت ساطع گشت
</p>
<p>
ص ٢٧٥
</p>
<p>
اميدواريم که اشراق اين انوار روز بروز شديدتر گردد و اين کمالات
</p>
<p>
معنويّه جلوه بيشتر کند تا نتيجه کلّيّه عالم انسانی ظهور و بروز کند
</p>
<p>
و دلبر محبّت اللّه در نهايت ملاحت و صباحت شاهد انجمن گردد
</p>
<p>
ای احبّای الهی بدانيد که سعادت عالم انسانی در وحدت و يگانگی
</p>
<p>
نوع بشر است و ترقّيات جسمانی و روحانی هر دو مشروط و منوط بالفت
</p>
<p>
و محبّت عمومی بين افراد انسانی ملاحظه در کائنات ذی روح نمائيد
</p>
<p>
يعنی حيوان جنبنده و چرنده و پرنده و درنده که هر نوع درنده ئی
</p>
<p>
از ابناء و افراد جنس و نوع خويش جدا و به تنهائی زندگانی نمايد
</p>
<p>
و با هم در نهايت ضدّيّت و کلفتند و چون بيکديگر رسند فوراً بجنگ و
</p>
<p>
جدال پردازند و بدرنده گی چنگ باز و دندان تيز کنند مانند
</p>
<p>
سباع ضاريه و گرگان خونخوار که حيوانات مفترسه‌اند که جميع
</p>
<p>
بتنهائی زندگانی نمايند و تحرّی معيشت خويش کنند امّا حيوانات
</p>
<p>
خوش سيرت نيک طينت صافی فطرت از پرنده و چرنده در نهايت
</p>
<p>
محبّت با يکديگر الفت نمايند و جوق جوق و مجتمعاً زندگانی کنند
</p>
<p>
و با کمال مسرّت و خوشی و شادمانی و کامرانی وقت بگذرانند مانند
</p>
<p>
طيور شکور که بدانه ئی چند قناعت کنند و با يکديگر با نهايت سرور
</p>
<p>
الفت نمايند و در دشت و چمن و کوهسار و دمن بانواع الحان و آواز
</p>
<p>
پردازند و همچنين حيوان چرنده مانند اغنام و آهو و نخجير
</p>
<p>
در غايت الفت و همدمی در چمن و مرغزار بسرور و شادمانی و يگانگی
</p>
<p>
ص ٢٧٦
</p>
<p>
زندگانی نمايند ولی کلاب و ذئاب و پلنگ و کفتار خونخوار و ساير
</p>
<p>
حيوانات درنده از يکديگر بيزار و به تنهائی سير و شکار کنند حتّی
</p>
<p>
پرنده و چرنده چون بآشيان و مغاره يکديگر آيند تعرّض و اجتنابی نه
</p>
<p>
بلکه نهايت الفت و مؤانست مجری دارند بعکس درنده‌گان که
</p>
<p>
هر يک بمغاره و مأوای ديگری تقرّب جويد بدريدن همديگر پردازند
</p>
<p>
حتّی اگر يکی از کوی ديگری بگذرد فوراً هجوم نمايد و اگر ممکن شود
</p>
<p>
معدوم نمايد پس واضح و معلوم شد که الفت و محبّت در عالم حيوان
</p>
<p>
نيز از نتائج سيرت خوش و طينت پاک و صافی فطرتست و اختلاف
</p>
<p>
و اجتناب از خصائص درنده‌گان بيابان است حضرت کبريا در انسان
</p>
<p>
چنگ و دندان سباع درنده خلق ننموده بلکه وجود انسانی
</p>
<p>
باحسن التّقويم و بنهايت کمالات وجودی ترکيب و ترتيب شده لهذا
</p>
<p>
سزاوار کرامت اين خلقت و برازندگی اين خلعت اينست که بالفت
</p>
<p>
و محبّت نوع خويش پردازد بلکه بکافّه حيوانات ذی روح بعدل و
</p>
<p>
انصاف معامله نمايد و همچنين ملاحظه نمائيد که اسباب رفاهيّت
</p>
<p>
و شادمانی و راحت و کامرانی نوع انسان الفت و يگانگيست و نزاع
</p>
<p>
و جدال اعظم اسباب عسرت و ذلّت و اضطراب و ناکامی ولی هزار
</p>
<p>
افسوس که بشر غافل و ذاهل از اين امور هر روز بصفت حيوان وحشی
</p>
<p>
مبعوث و ممسوخ ميشود دمی پلنگ درنده گردد و وقتی مار
</p>
<p>
و ثعبان جنبنده ولی علويّت انسان در خصائل و فضائليست که از
</p>
<p>
ص ٢٧٧
</p>
<p>
خصائص ملائکه ملأ اعلی است پس چون صفات حسنه و اخلاق
</p>
<p>
فاضله از انسان صادر شود شخصی است آسمانی و فرشته ئی است
</p>
<p>
ملکوتی و حقيقتی ربّانی و جلوه ئی رحمانی و چون نزاع و جدال و
</p>
<p>
خونخواری نمايد مشابه بارذل حيوان درنده گردد تا بدرجه ئی
</p>
<p>
رسد که اگر گرگ خونخوار در شبی گوسفندی بدرد او در يک شب
</p>
<p>
صد هزار اغنام را در ميدان حرب افتاده خاک و آلوده خون نمايد
</p>
<p>
امّا انسان دو جنبه دارد يکی علويّت فطريّه و کمالات عقليّه و ديگری
</p>
<p>
سفليّت حيوانيّه و نقايص شهوانيّه اگر در ممالک و اقاليم آفاق سير
</p>
<p>
نمائيد از جهتی آثار خراب و دمار مشاهده کنيد و از جهتی مآثر
</p>
<p>
مدنيّت و عمار ملاحظه فرمائيد امّا خراب و ويرانی آثار جدال و نزاع
</p>
<p>
و قتالست ولی عمار و آبادی نتائج انوار فضائل و الفت و وفاق اگر
</p>
<p>
کسی در صحرای اواسط آسيا سياحت نمايد ملاحظه کند که چه بسيار
</p>
<p>
مدائن عظيمهء معموره مانند پاريس و لندن مطمور گرديده و از بحر خزر
</p>
<p>
تا نهر جيحون دشت و صحرا و برّ و بيابان خاليهء خاويه تشکيل نموده
</p>
<p>
مدن مطموره و قرای مخروبه آن صحرا را راه آهن روسيّه دو روز و
</p>
<p>
دو شب قطع نمايد وقتی آن صحرا در نهايت مدنيّت و معموريّت و
</p>
<p>
آبادی بود و علوم و معارف منتشر و فنون و صنايع مشتهر و تجارت و
</p>
<p>
فلاحت در نهايت کمال و حکومت و سياست محکم و استوار بود حال
</p>
<p>
اغلب آن ملجأ و پناه طوائف ترکمان و بکلّی جولانگاه حيوانات وحشی
</p>
<p>
ص ٢٧٨
</p>
<p>
گرديده مدن آن صحرا از قبيل جرجان و نِساء و ابيورد و شهرستان
</p>
<p>
که در سابق بعلوم و معارف و صنايع و بدايع و ثروت و عظمت و سعادت
</p>
<p>
و فضائل معروف آفاق شد حال در آنصحرا صدائی و ندائی جز
</p>
<p>
نعره حيوانات وحشيّه نشنوی و بغير از جولان گرگان درنده نبينی
</p>
<p>
و اين خرابی و مطموری بسبب نزاع و جدال و حرب و قتال در ميان ايران
</p>
<p>
و ترکان شد که در مذهب و مشرب مختلف شدند و از تعصّب مذهبی
</p>
<p>
رؤسای بيدين فتوای بر حلّيّت خون و مال و عرض يکديگر دادند
</p>
<p>
اين يک نمونه‌ايست که بيان ميشود پس چون در جميع عالم سير
</p>
<p>
و سياحت نمائی آنچه معمور است از آثار الفت و محبّت است و آنچه
</p>
<p>
مطمور است از نتائج بغض و عداوت با وجود اين عالم بشر متنبّه نشود
</p>
<p>
و از اين خواب غفلت بيدار نگردد باز در فکر اختلاف و نزاع و جدال
</p>
<p>
افتد که صف جنگ بيارايد و در ميدان جدال و قتال جولان کند
</p>
<p>
و همچنين ملاحظه در کون و فساد و وجود و عدم نمائيد که هر کائنی
</p>
<p>
از کائنات مرکّب از اجزاء متنوّعه متعدّده است و وجود هر شیء فرع
</p>
<p>
ترکيب است يعنی چون بايجاد الهی در بين عناصر بسيطه ترکيبی
</p>
<p>
واقع گردد از هر ترکيب کائنی تشکيل شود جميع موجودات بر اين
</p>
<p>
منوال است چون در آن ترکيب اختلال حاصل گردد و تحليل شود
</p>
<p>
و تفريق اجزا گردد آن کائن معدوم شود يعنی انعدام هر شیء
</p>
<p>
عبارت از تحليل و تفريق اجزاست پس هر الفت و ترکيب در بين
</p>
<p>
ص ٢٧٩
</p>
<p>
عناصر سبب حياتست و اختلاف و تحليل و تفريق سبب ممات بالجمله
</p>
<p>
تجاذب و توافق اشيا سبب حصول ثمره و نتائج مستفيده است
</p>
<p>
و تنافر و تخالف اشيا سبب انقلاب و اضمحلالست از تآلف و تجاذب
</p>
<p>
جميع کائنات ذی حيات مثل نبات و حيوان و انسان تحقّق يابد
</p>
<p>
و از تخالف و تنافر انحلال حاصل گردد و اضمحلال رخ بگشايد
</p>
<p>
لهذا آنچه سبب ائتلاف و تجاذب و اتّحاد بين عموم بشر است
</p>
<p>
حيات عالم انسانيست و آنچه سبب اختلاف و تنافر و تباعد است
</p>
<p>
علّت ممات نوع بشر است و چون بکشتزاری مرور نمائی و ملاحظه کنی
</p>
<p>
که زرع و نبات و گل و رياحين پيوسته است و جمعيّتی تشکيل نموده
</p>
<p>
دليل بر آنست که آن کشتزار و گلستان بتربيت دهقان کاملی انبات
</p>
<p>
شده است و چون پريشان و بی‌ترتيب مشاهده نمائی دليل بر
</p>
<p>
آنست که از تربيت دهقان ماهر محروم و گياه تباه خودروئيست
</p>
<p>
پس واضح شد که الفت و التيام دليل بر تربيت مربّی حقيقی است
</p>
<p>
و تفرّق و تشتّت برهان وحشت و محروميّت از تربيت الهی اگر
</p>
<p>
معترضی اعتراض نمايد که طوائف و امم و شعوب و ملل عالم را آداب
</p>
<p>
و رسوم و اذواق و طبايع و اخلاق مختلف و افکار و عقول و آراء متباين
</p>
<p>
با وجود اين چگونه وحدت حقيقی جلوه نمايد و اتّحاد تامّ بين بشر
</p>
<p>
حاصل گردد گوئيم اختلاف بدو قسم است يک اختلاف سبب
</p>
<p>
انعدام است و آن نظير اختلاف ملل متنازعه و شعوب متبارزه که
</p>
<p>
ص ٢٨٠
</p>
<p>
يکديگر را محو نمايند و خانمان بر اندازند و راحت و آسايش سلب کنند
</p>
<p>
و خونخواری و درنده‌گی آغاز نمايند و اختلاف ديگر که عبارت از تنوّع است
</p>
<p>
آن عين کمال و سبب ظهور موهبت حضرت ذو الجلال ملاحظه نمائيد
</p>
<p>
گلهای حدائق هر چند مختلف النّوع و متفاوت اللّون و مختلف الصّور
</p>
<p>
و الأشکالند ولی چون از يک آب نوشند و از يک باد نشو و نما نمايند
</p>
<p>
و از حرارت و ضياء يک شمس پرورش نمايند آن تنوّع و اختلاف سبب
</p>
<p>
ازدياد جلوه و رونق يکديگر گردد چون جهت جامعه که نفوذ کلمة اللّه
</p>
<p>
است حاصل گردد اين اختلاف آداب و رسوم و عادات و افکار
</p>
<p>
و آراء و طبايع سبب زينت عالم انسانی گردد و همچنين اين تنوّع
</p>
<p>
و اختلاف چون تفاوت و تنوّع فطری خلقی اعضا و اجزای انسانست
</p>
<p>
که سبب ظهور جمال و کمال است و چون اين اعضا و اجزای متنوّعه
</p>
<p>
در تحت نفوذ سلطان روح است و روح در جميع اعضا و اجزاء سريان
</p>
<p>
دارد و در عروق و شريان حکمرانست اين اختلاف و تنوّع مؤيّد ائتلاف
</p>
<p>
و محبّت است و اين کثرت اعظم قوّه وحدت اگر حديقه ئی را گلها
</p>
<p>
و رياحين و شکوفه و ثمار و اوراق و اغصان و اشجار از يک نوع و يک لون
</p>
<p>
و يک ترکيب و يک ترتيب باشد بهيچ وجه لطافتی و حلاوتی ندارد
</p>
<p>
ولکن چون از حيثيّت الوان و اوراق و ازهار و اثمار گوناگون باشد
</p>
<p>
هر يکی سبب تزيين و جلوهء سائر الوان گردد و حديقهء انيقه شود
</p>
<p>
و در نهايت لطافت و طراوت و حلاوت جلوه نمايد و همچنين تفاوت
</p>
<p>
ص ٢٨١
</p>
<p>
و تنوّع افکار و اشکال و آراء و طبايع و اخلاق عالم انسانی چون
</p>
<p>
در ظلّ قوّه واحده و نفوذ کلمه وحدانيّت باشد در نهايت عظمت
</p>
<p>
و جمال و علويّت و کمال ظاهر و آشکار شود اليوم جز قوّه کلّيّه کلمة اللّه
</p>
<p>
که محيط بر حقائق اشياست عقول و افکار و قلوب و ارواح عالم انسانی
</p>
<p>
را در ظلّ شجرهء واحده جمع نتواند اوست نافذ در کلّ اشيا و اوست
</p>
<p>
محرّک نفوس و اوست ضابط و رابط در عالم انسانی الحمد للّه اليوم
</p>
<p>
نورانيّت کلمة اللّه بر جميع آفاق اشراق نموده و از هر فرق و طوائف
</p>
<p>
و ملل و شعوب و قبائل در ظلّ کلمه وارد و در نهايت ايتلاف مجتمع
</p>
<p>
و متّحد و متّفقند چه بسيار محافل تشکيل گردد و بملل و طوائف و
</p>
<p>
قبائل مختلفه تزيين يابد اگر نفسی وارد محفل گردد حيران ماند
</p>
<p>
گمان کند که اين نفوس از وطن واحده و ملّت واحده و طائفه واحده
</p>
<p>
و افکار واحد و اذکار واحد و آراء واحدند و حال آنکه يکی اهل
</p>
<p>
امريک است و ديگری از اهالی افريک يکی از آسياست و ديگری از
</p>
<p>
اروپا يکی از هندوستانست و ديگری از ترکستان يکی عرب است
</p>
<p>
و ديگری تاجيک يکی ايرانيست و ديگری يونانی با وجود اين در نهايت
</p>
<p>
الفت و يگانگی و محبّت و آزاده‌گی و وحدت و فرزانگی با هم دمساز
</p>
<p>
و هم آواز و همداستانند و اين از نفوذ کلمة اللّه است اگر جميع قوای
</p>
<p>
عالم جمع شوند مقتدر بر تأسيس محفلی از اين محافل نگردند که
</p>
<p>
باين محبّت و مودّت و انجذاب و اشتعال اقوام مختلفه انجمن
</p>
<p>
ص ٢٨٢
</p>
<p>
واحد شود و آهنگی در قطب عالم بلند کنند که سبب دفع نزاع و جدال
</p>
<p>
و ترک جنگ و قتال و صلح عمومی و الفت و يگانگی عالم انسانی باشد
</p>
<p>
آيا هيچ قدرتی مقاومت نفوذ کلمة اللّه تواند لا واللّه برهان واضح
</p>
<p>
و حجّت بالغ اگر نفسی ديده انصاف باز کند مدهوش و حيران گردد
</p>
<p>
و انصاف دهد که جميع اقوام و ملل عالم و طوائف و دول جهان بايد
</p>
<p>
از تعاليم و وصايای بهاء اللّه مسرور و ممنون و خوشنود باشند زيرا
</p>
<p>
اين تعاليم الهيّه هر درنده ئی را چرنده کند و هر جنبنده ئی را
</p>
<p>
پرنده نمايد نفوس بشر را ملائکهء آسمان نمايد و عالم انسانی را مرکز
</p>
<p>
سنوح رحمانی فرمايد جميع را باطاعت و سکون و امانت بحکومت
</p>
<p>
مجبور نمايد و اليوم در جميع عالم دولتی از دول مطمئن و مستريح نه
</p>
<p>
زيرا امنيّت و اعتماد از بين بشر برخواسته ملوک و مملوک کلّ در معرض
</p>
<p>
خطرند حزبی که امروز بکمال ديانت و امانت تمکين از حکومت دارند
</p>
<p>
و با ملّت بصداقت تامّه رفتار ميکنند اين حزب مظلومند و برهان بر اين
</p>
<p>
آنکه جميع طوائف در ايران و ترکستان بفکر کم و بيش خويشند و اگر از
</p>
<p>
حکومتی اطاعتی نمايند يا باميد عطائی و يا خوف از عقابيست مگر
</p>
<p>
بهائيان که خيرخواه و مطيع دول و محبّ و مهربان بجميع مللند
</p>
<p>
و اين اطاعت و انقياد بنصّ صريح جمال ابهی فرض و واجب بر کلّ
</p>
<p>
لهذا احبّا اطاعةً لأمر الحق بجميع دول بی‌نهايت صادق و خير خواهند
</p>
<p>
و اگر نفسی بحکومت خلافی نمايد خويش را عند الحق مؤاخذ و مسؤل
</p>
<p>
ص ٢٨٣
</p>
<p>
و مستحقّ عقاب داند و مردود و خطاکار شمرد با وجود اين عجب
</p>
<p>
در اينست که بعضی از اولياء امور سائر طوائف را خيرخواه شمرند
</p>
<p>
و بهائيان را بدخواه سبحان اللّه در اين ايّام اخيره که حرکت
</p>
<p>
و هيجان عمومی در طهران و جميع بلدان ايران واقع شد مثبوت
</p>
<p>
و محقّق گرديد که يک نفر بهائی مداخله در اين امور ننمود و نزديک
</p>
<p>
عموم نرفت و بدين سبب مورد ملامت ديگران گرديدند زيرا اطاعت
</p>
<p>
جمال مبارک نمودند و در امور سياسيّه ابداً مداخله ننمودند و
</p>
<p>
بهيچ حزبی تقرّب نجستند بحال و صنعت و وظائف خود مشغول
</p>
<p>
بودند و جميع احبّای الهی شاهد و گواهند که عبدالبهاء از جميع
</p>
<p>
جهات صادق و خيرخواه دول و ملل عالم است علی الخصوص
</p>
<p>
دو دولت عليّهء شرقيّه زيرا اين دو اقليم موطن و محل هجرت حضرت
</p>
<p>
بهآءاللّه است و در جميع رسائل و محرّرات ستايش و نعت از
</p>
<p>
دولتين عليّتين نموده و از درگاه احديّت طلب تأييد کرده و جمال ابهی
</p>
<p>
روحی لأحبّائه الفداء در حقّ اعليحضرت شهرياران دعا فرمودند
</p>
<p>
سبحان اللّه با اين براهين قاطعه هر روز واقعه ئی حاصل شود
</p>
<p>
و مشکلاتی آشکار گردد ولی ما و احبّای الهی نبايد در نيّت خالصه
</p>
<p>
و صدق و خيرخواهی خويش ادنی فتور نمائيم بلکه بايد در نهايت
</p>
<p>
صداقت و امانت بر خلوص خويش باقی باشيم و بادعيه خيريّه پردازيم
</p>
<p>
ای احبّای الهی اين ايّام وقت استقامت است و هنگام ثبوت و رسوخ
</p>
<p>
ص ٢٨٤
</p>
<p>
بر امر الهی شما نبايد نظر بشخص عبدالبهاء داشته باشيد زيرا
</p>
<p>
عاقبت شما را وداع خواهد نمود بلکه بايد نظر بکلمة اللّه باشد
</p>
<p>
اگر کلمة اللّه در ارتقاع است مسرور و مشعوف و ممنون باشيد ولو
</p>
<p>
عبدالبهاء در زير شمشير و يا در تحت اغلال و زنجير افتد زيرا اهميّت
</p>
<p>
در هيکل مقدّس امر اللّه است نه در قالب جسمانی عبدالبهاء ياران
</p>
<p>
الهی بايد بچنان ثبوتی مبعوث گردند که در هر آنی
</p>
<p>
صد امثال عبدالبهاء هدف تير بلا شود ابداً تغيّر و تبدّلی در عزم
</p>
<p>
و نيّت و اشتعال و انجذاب و اشتغال بخدمت امر اللّه حاصل
</p>
<p>
نگردد عبدالبهاء بنده آستان جمال مبارک است و مظهر عبوديّت
</p>
<p>
صرفه محضه درگاه کبريا ديگر نه شأنی دارد و نه مقامی و نه
</p>
<p>
رتبه ئی و نه اقتداری و هذه غايتی القصوی و جنّتی المأوی و
</p>
<p>
مسجدی الأقصی و سدرتی المنتهی ظهور کلّی مستقل بجمال
</p>
<p>
مبارک ابهی و حضرت اعلی مبشّر جمال مبارک روحی لهما الفدا
</p>
<p>
منتهی شد و تا هزار سال کلّ من فيض انواره يقتبسون و من بحر
</p>
<p>
الطافه يغترفون يا احبّآء اللّه هذا وصيّتی لکم و نصحی عليکم
</p>
<p>
فهنيئاً لمن وفّقه اللّه علی ما رقم فی هذا الورق الممرّد عن سائر النّقوش *
</p>
<p>
_ ٢٢٦ای بنده حق نامه‌ات رسيد و سبب سرور گرديد
</p>
<p>
ص ٢٨٥
</p>
<p>
آرزوی آن نموده بودی که ايکاش من در مجلس صلح حاضر ميشدم
</p>
<p>
من در چنين مجالس سياسی حاضر نشوم زيرا تأسيس صلح جز بنفوذ
</p>
<p>
کلمة اللّه حاصل نگردد وقتی انجمنی تشکيل شود از جميع دول و ملل
</p>
<p>
در تحت نفوذ کلمة اللّه آنوقت صلح عمومی تشکيل شود و بدون آن
</p>
<p>
مستحيل حال يقين است که صلح موقّت تشکيل گردد ابدی نيست
</p>
<p>
جميع دول و ملل از جنگ و مشقّات سفر و مصارفات بی‌پايان و قتل نفوس
</p>
<p>
و بيسر و سامانی نسآء و کثرة ايتام بستوه آمدندمجبور بر آنند که
</p>
<p>
صلحی تشکيل کنند ولی اين صلح ابدی نيست موقّت است
</p>
<p>
اميدواريم که نفوذ کلمة اللّه صلحی تأسيس نمايد که الی الأبد باقی و بر قرار ماند *
</p>
<p>
_ ٢٢٧ای اوّل اشخاص خيرخواه محترم عالم انسانی نامه‌های
</p>
<p>
شما که در اين مدّت حرب ارسال نموديد نرسيد در اين ايّام
</p>
<p>
يکنامه بتاريخ ١١ فوريه ١٩١٦ رسيد و فورا جواب تحرير ميگردد
</p>
<p>
مقصد شما سزاوار هزار ستايش است زيرا خدمت بعالم انسانی مينمائيد
</p>
<p>
و اين سبب راحت و آسايش عموميست اين حرب اخير بر عالم و عالميان
</p>
<p>
ثابت کرد که حرب ويرانيست صلح عمومی آبادی حرب مماتست
</p>
<p>
و صلح حيات حرب درندگيست و خونخواری و صلح مهربانی و
</p>
<p>
انسانی حرب از مقتضای عالم طبيعت است و صلح از اساس دين
</p>
<p>
ص ٢٨٦
</p>
<p>
الهی حرب ظلمت اندر ظلمت است و صلح انوار آسمانی حرب
</p>
<p>
هادم بنيان انسانی و صلح حيات ابدی عالم انسانی حرب
</p>
<p>
مشابهت با گرگ خونخوار است و صلح مشابهت ملائکه آسمانی حرب
</p>
<p>
منازعه بقا است صلح تعاون و تعاضد بين ملل در اينجهان و سبب
</p>
<p>
رضايت حق در جهان آسمانی نفسی نمانده که وجدانش شهادت
</p>
<p>
بر اين ندهد که اليوم در عالم انسانی امری اعظم از صلح عمومی نيست
</p>
<p>
هر منصفی بر اين شهادت ميدهد و آن انجمن محترم را ميپرستد زيرا
</p>
<p>
نيّتشان چنان که اين ظلمات مبدّل بنور گردد و اين خونخواری مبدّل
</p>
<p>
بمهربانی و اين نقمت بنعمت و اين زحمت برحمت و اين بغض
</p>
<p>
و عداوت بالفت و محبّت منقلب شود لذا همّت آن اشخاص محترمه
</p>
<p>
شايان ستايش و نيايش است ولی در نزد نفوس آگاه که مطّلع هستند
</p>
<p>
بر روابط ضروريّه که منبعث از حقايق اشياست ملاحظه مينمايند
</p>
<p>
که مسئله واحده چنانکه بايد و شايد نفوذ در حقيقت انسانيّه ننمايد
</p>
<p>
زيرا تا عقول بشری اتّحاد حاصل نکند هيچ امر عظيمی تحقّق نيابد
</p>
<p>
حال صلح عمومی امريست عظيم ولی وحدت وجدان لازم است که
</p>
<p>
اساس اين امر عظيم گردد تا اساس متين شود و بنيان رزين گردد
</p>
<p>
لهذا حضرت بهآءاللّه پنجاه سال پيش بيان صلح عمومی فرمود
</p>
<p>
در حالتيکه در قلعه عکّا مسجون بود و مظلوم بود و محصور بود اين
</p>
<p>
امر عظيم يعنی صلح عمومی را بجميع ملوک مرقوم فرمود و در شرق
</p>
<p>
ص ٢٨٧
</p>
<p>
در بين دوستان خويش تأسيس فرمود افق شرق بسيار تاريک بود
</p>
<p>
و ملل در نهايت بغض و عداوت با يکديگر و اديان تشنه خون يکديگر
</p>
<p>
بودند ظلمت اندر ظلمت بود در چنين زمانی حضرت بهآءاللّه
</p>
<p>
از افق شرق مانند آفتاب طلوع کرد و بانوار اين تعاليم ايران را روشن
</p>
<p>
فرمود از جمله تعاليم اعلان صلح عمومی بود کسانيکه پيروی
</p>
<p>
کردند از هر ملّت و از هر دين و مذهب در نهايت محبّت اجتماع
</p>
<p>
نمودند بدرجه ئی که محافل عظيمه تشکيل ميشد که از جميع ملل و
</p>
<p>
اديان شرق مرکّب بود هر نفسی داخل انجمن ميشد ميديد
</p>
<p>
يک ملّتست و يک تعاليم و يک مسلک است و يک ترتيب زيرا تعاليم
</p>
<p>
حضرت بهآءاللّه منحصر در تأسيس صلح عمومی نبود تعاليم کثيره
</p>
<p>
بود که معاونت و تأييد صلح عمومی مينمود ٠
</p>
<p>
از جمله تحرّی حقيقت تا عالم انسانی از ظلمت تقاليد نجات يابد
</p>
<p>
و بحقيقت پی برد اين قميص رثيث هزاران ساله را بدور بيندازد
</p>
<p>
و پيرهنی که در نهايت تنزيه و تقديس در کارخانه حقيقت بافته شده
</p>
<p>
بپوشد و چون حقيقت يکيست تعدّد قبول نميکند لهذا افکار
</p>
<p>
مختلفه منتهی بفکر واحد گردد .
</p>
<p>
و از جمله تعاليم حضرت بهآءاللّه وحدت عالم انسانيست که
</p>
<p>
جميع بشر اغنام الهی وخدا شبان مهربان اين شبان بجميع
</p>
<p>
اغنام مهربانست زيرا کلّ را خلق فرموده و پرورش داده و رزق احسان
</p>
<p>
ص ٢٨٨
</p>
<p>
ميدهد و محافظه ميفرمايد شبهه نماند که اين شبان بجميع اغنام
</p>
<p>
مهربانست و اگر در بين اين اغنام جاهلانی باشند بايد تعليم کرد
</p>
<p>
و اگر اطفالی باشند بايد تربيت نمود تا ببلوغ رسند و اگر بيماری باشد
</p>
<p>
بايد درمان نمود نه اينکه کره و عداوتی داشت بايد مانند طبيب
</p>
<p>
مهربان اين بيمارهای نادانرا معالجه نمود .
</p>
<p>
و از جمله تعاليم حضرت بهآءاللّه اينکه دين بايد سبب الفت و
</p>
<p>
محبّت باشد اگر سبب کلفت گردد لزومی ندارد زيرا دين درمانست
</p>
<p>
و اگر درمان سبب درد گردد لزومی ندارد .
</p>
<p>
و از جمله تعاليم بهآء اللّه اينکه دين بايد مطابق علم و عقل باشد
</p>
<p>
تا در قلوب انسانی نفوذ نمايد اساس متين باشد نه اينکه عبارت از تقاليد باشد .
</p>
<p>
و از جمله تعاليم بهآء اللّه تعصّب دينی و تعصّب جنسی و تعصّب
</p>
<p>
سياسی و تعصّب اقتصادی و تعصّب وطنی هادم بنيان انسانيست
</p>
<p>
تا اين تعصّبها موجود عالم انسانی راحت ننمايد ششهزار
</p>
<p>
سالست که تاريخ از عالم انسانی خبر ميدهد در اينمدّت ششهزار
</p>
<p>
سال عالم انسانی از حرب و ضرب و قتل و خونخواری فارغ نشد
</p>
<p>
در هر زمانی در اقليمی جنگ بود و اين جنگ يا منبعث از تعصّب
</p>
<p>
دينی بود و يا منبعث از تعصّب جنسی و يا منبعث از تعصّب سياسی
</p>
<p>
و يا منبعث از تعصّب وطنی پس ثابت و محقّق گشت که جميع تعصّبات
</p>
<p>
ص ٢٨٩
</p>
<p>
هادم بنيان انسانيست و تا اين تعصّبات موجود منازعه بقا مستولی
</p>
<p>
و خونخواری و درندگی مستمرّ پس عالم انسانی از ظلمات طبيعت
</p>
<p>
جز بترک تعصّب و اخلاق ملکوتی نجات نيابد و روشن نگردد چنانچه
</p>
<p>
از پيش گذشت اگر اين تعصّب و عداوت از جهت دين است دين
</p>
<p>
بايد سبب الفت گردد و الّا ثمری ندارد و اگر اين تعصّب تعصّب
</p>
<p>
ملّيست جميع نوع بشر ملّت واحده است جميع از شجره آدمی
</p>
<p>
روئيده اصل شجره آدم است و شجره واحده است و اين ملل
</p>
<p>
بمنزله اغصانست و افراد انسانی بمنزله برگ و شکوفه و اثمار
</p>
<p>
ديگر ملل متعدّده تشکيل کردن و بدين سبب خونريزی نمودن و
</p>
<p>
بنيان انسانی برانداختن اين از جهل انسانيست و غرض نفسانی
</p>
<p>
و امّا تعصّب وطنی اين نيز جهل محض است زيرا روی زمين
</p>
<p>
وطن واحد است هر انسان در هر نقطه از کرهء ارض زندگی می‌تواند
</p>
<p>
پس جميع کره ارض وطن انسانست اين حدود و ثغور را انسان
</p>
<p>
ايجاد کرده در خلقت حدود و ثغوری تعيين نشده اروپا يکقطعه
</p>
<p>
است آسيا يکقطعه است افريکا يکقطعه است امريکا يکقطعه است
</p>
<p>
استراليا يکقطعه است امّا بعضی نفوس نظر بمقاصد شخصی و منافع
</p>
<p>
ذاتی هر يک از اين قطعات را تقسيم نموده‌اند و وطن خويش
</p>
<p>
انگاشته‌اند خدا در بين فرانس و آلمان فاصله خلق نفرموده
</p>
<p>
متّصل بيکديگر است بلی در قرون اولی نفوسی از اهل غرض بجهت
</p>
<p>
ص ٢٩٠
</p>
<p>
تمشيت امور خويش حدود و ثغوری معيّن نمودند و روز بروز اهميّت
</p>
<p>
يافته تا اين سبب عداوت کبری و خونريزی و درندگی در قرون آتيه
</p>
<p>
گشت و بهمين قسم غير متناهی خواهد بود و اين فکر وطن اگر
</p>
<p>
در ضمن دائرهء محصوره ماند سبب اوّل خرابی عالم است هيچ
</p>
<p>
عاقلی و هيچ منصفی اذعان باين اوهام ننمايد و هر قطعه محصوره
</p>
<p>
را که نام وطن می‌نهيم و باوهام خويش مادر می‌ناميم و حال آنکه
</p>
<p>
کره ارض مادر کلّ است نه اين قطعه محصوره خلاصه ايّامی چند
</p>
<p>
روی اين زمين زندگانی مينمائيم و عاقبت در آن دفن ميشويم
</p>
<p>
قبر ابدی ماست آيا جائز است بجهت اين قبر ابدی بخونخواری
</p>
<p>
پردازيم و همدگر را بدريم حاشا و کلّا نه خداوند راضی نه انسان
</p>
<p>
عاقل اذعان اين کار مينمايد ملاحظه نمائيد که وحوش مبارک ابداً
</p>
<p>
منازعه وطنی ندارند با يکديگر در نهايت الفتند و مجتمعاً زندگانی
</p>
<p>
ميکنند مثلاً اگر کبوتری شرقی و کبوتری غربی و کبوتری شمالی
</p>
<p>
و کبوتری جنوبی بالتّصادف در آن واحد در جائی جمع شوند فوراً
</p>
<p>
بيکديگر الفت نمايند و همچنين جميع حيوانات مبارکه از وحوش و طيور
</p>
<p>
ولکن حيوانات درنده بمجرّد تصادف با يکديگر در آويزند و بپرخاش
</p>
<p>
برخيزند و يکديگر بدرند و ممکن نيست در بقعه واحده زندگانی کنند
</p>
<p>
همه متفرّقند و متهوّر و متحاربند و متنازع و امّا تعصّب اقتصادی
</p>
<p>
اين معلوم است که هر چه روابط بين ملل ازدياد يابد و مبادله امتعه
</p>
<p>
ص ٢٩١
</p>
<p>
تکرّر جويد و هر مبدء اقتصادی در هر اقليمی تأسيس يابد بالمآل
</p>
<p>
بسائر اقاليم سرايت نمايد و منافع عموميّه رخ بگشايد ديگر تعصّب
</p>
<p>
بجهت چه و امّا در تعصّب سياسی بايد متابعت سياسة اللّه
</p>
<p>
کرد و اين مسلّم است که سياست الهيّه اعظم از سياست بشريّه است
</p>
<p>
ما بايد متابعت سياست الهيّه نمائيم و او بجميع افراد خلق يکسانست
</p>
<p>
هيچ تفاوتی ندارد و اساس اديان الهيست .
</p>
<p>
و از جمله تعاليم حضرت بهآءاللّه ايجاد لسان واحد است که تعميم
</p>
<p>
بين بشر گردد پنجاه سال پيش اين تعليم از قلم حضرت بهآءاللّه
</p>
<p>
صادر شد تا اين لسان عمومی سبب ازاله سوء تفاهم بين جميع بشر گردد .
</p>
<p>
و از جمله تعاليم حضرت بهآءاللّه وحدت نساء و رجالست که عالم
</p>
<p>
انسانيرا دو بال است يک بال رجال و يک بال نساء تا دو بال
</p>
<p>
متساوی نگردد مرغ پرواز ننمايد اگر يک بال ضعيف باشد پرواز
</p>
<p>
ممکن نيست تا عالم نساء متساوی با عالم رجال در تحصيل فضائل و
</p>
<p>
کمالات نشود فلاح و نجاح چنانکه بايد و شايد ممتنع و محال .
</p>
<p>
و از جمله تعاليم بهآء اللّه مواسات بين بشر است و اين مواسات اعظم
</p>
<p>
از مساواتست و آن اينست که انسان خود را بر ديگری ترجيح ندهد
</p>
<p>
بلکه جان و مال فدای ديگران کند امّا نه بعنف و جبر که اين
</p>
<p>
قانون گردد و شخصی مجبور بر آن شود بلکه بايد بصرافت طبع
</p>
<p>
ص ٢٩٢
</p>
<p>
و طيب خاطر مال و جان فدای ديگران کند و بر فقراء انفاق نمايد
</p>
<p>
يعنی بآرزوی خويش چنانکه در ايران در ميان بهائيان مجری است
</p>
<p>
و از جملهء تعاليم حضرت بهآءاللّه حرّيّت انسانست که بقوّه معنويّه
</p>
<p>
از اسيری عالم طبيعت خلاص و نجات يابد زيرا تا انسان اسير
</p>
<p>
طبيعت است حيوان درنده است زيرا منازعه بقا از خصائص عالم
</p>
<p>
طبيعت است و اين مسئله منازعه بقا سر چشمه جميع بلاياست و نکبت کبری .
</p>
<p>
و از جمله تعاليم بهآء اللّه اينکه دين حصن حصين است اگر بنيان
</p>
<p>
دين متزلزل و وهين گردد هرج و مرج رخ دهد و بکلّی انتظام امور
</p>
<p>
مختل شود زيرا در عالم انسانی دو رادعست که از ارتکاب رذائل
</p>
<p>
حفظ می‌نمايد يک رادع قانونست که مجرم را عذاب و عقاب مينمايد
</p>
<p>
ولی قانون رادع از جرم مشهود است و رادع از جرم مخفی نيست
</p>
<p>
و امّا رادع معنوی دين الهی رادع از جرم مشهود و مخفی هر دو است
</p>
<p>
و انسانرا تربيت مينمايد و تهذيب اخلاق ميکند و مجبور بر فضائل
</p>
<p>
مينمايد و اعظم جهت جامعه است که تکفّل سعادت عالم انسانی
</p>
<p>
ميکند امّا مقصد از دين دين تحقيقی است نه تقليدی اساس
</p>
<p>
اديان الهی است نه تقاليد بشری .
</p>
<p>
و از جمله تعاليم حضرت بهآءاللّه اينکه هر چند مدنيّت مادّی از وسائط
</p>
<p>
ترقّی عالم انسانيست ولی تا منضمّ بمدنيّت الهيّه نشود نتيجه که
</p>
<p>
ص ٢٩٣
</p>
<p>
سعادت بشريّه است حصول نيابد ملاحظه کنيد که اين سفائن
</p>
<p>
مدرّعه که شهری را در يکساعت ويران می‌نمايد از نتائج مدنيّت
</p>
<p>
مادّيست و همچنين توپهای کروپ و همچنين تفنگهای ماوزر و همچنين
</p>
<p>
ديناميت و همچنين غوّاصهای تحت البحر و همچنين تورپيت
</p>
<p>
و همچنين سيّارات متدرّعه و همچنين طيّارات آتش فشان جميع اين
</p>
<p>
آلات از سيّئات مدنيّت مادّيست اگر مدنيّت مادّيه منضمّ بمدنيّت
</p>
<p>
الهيّه بود هيچ اين آلات ناريّه ايجاد نمی گشت بلکه قوای بشريّه
</p>
<p>
جميع محوّل باختراعات نافعه ميشد و محصور در اکتشافات فاضله
</p>
<p>
ميگشت مدنيّت مادّيّه مانند زجاجست و مدنيّت الهيّه مانند سراج
</p>
<p>
زجاج بی‌سراج تاريک است مدنيّت مادّيّه مانند جسم است ولو
</p>
<p>
در نهايت طراوت و لطافت و جمال باشد مرده است مدنيّت الهيّه
</p>
<p>
مانند روح است اين جسم باين روح زنده است و الّا جيفه گردد
</p>
<p>
پس معلوم شد عالم انسانی محتاج بنفثات روح القدس است بدون
</p>
<p>
اين روح عالم انسانی مرده است و بدون اين نور عالم انسانی
</p>
<p>
ظلمت اندر ظلمت است زيرا عالم طبيعت عالم حيوانيست تا انسان
</p>
<p>
ولادت ثانويّه از عالم طبيعت ننمايد يعنی منسلخ از عالم طبيعت
</p>
<p>
نگردد حيوان محض است تعاليم الهی اين حيوانرا انسان
</p>
<p>
مينمايد و از جملهء تعاليم بهآء اللّه تعميم معارفست بايد
</p>
<p>
هر طفلی را بقدر لزوم تعليم علوم نمود اگر ابوين مقتدر بر مصارف
</p>
<p>
ص ٢٩٤
</p>
<p>
اين تعليم فبها و الّا بايد هيئت اجتماعيّه آن طفل را وسائط تعليم مهيّا نمايد .
</p>
<p>
و از جملهء تعاليم حضرت بهآءاللّه عدل و حقّ است تا اين در حيّز
</p>
<p>
وجود تحقّق نيابد جميع امور مختل و معوّق و عالم انسانی عالم ظلم
</p>
<p>
و عدوانست و عالم تعدّی و بطلان خلاصه امثال اين تعاليم بسيار
</p>
<p>
است اين تعاليم متعدّده که اساس اعظم سعادت عالم انسانيست
</p>
<p>
و از سنوحات رحمانی بايد منضمّ بمسئله صلح عمومی گردد و ممزوج
</p>
<p>
بآن شود تا اينکه نتيجه بخشد و الّا تنها مسئله صلح عمومی را
</p>
<p>
در عالم انسانی تحقّقش مشکل است تعاليم حضرت بهآءاللّه چون
</p>
<p>
ممتزج با صلح عموميست لهذا بمنزله مائده‌ايست که از هر قسم
</p>
<p>
اطعمه نفيسه در آن سفره حاضر هر نفسی مشتهيات خويش را در آن
</p>
<p>
خوان نعمت بی‌پايان می‌يابد اگر مسئله منحصر در صلح عمومی
</p>
<p>
باشد نتائج عظيمه چنانکه منظور و مقصود است حصول نيابد بايد
</p>
<p>
دائره صلح عمومی چنان ترتيب داده شود که جميع فرق عالم و
</p>
<p>
اديان آرزوی خويش را در آن بيابند حال تعاليم حضرت بهآءاللّه
</p>
<p>
چنين است که منتهای آرزوی جميع فرق عالم چه از فرق دينی و چه از
</p>
<p>
فرق سياسی و چه از فرق اخلاقی چه از فرق قديمه و چه از فرق حديثه
</p>
<p>
کلّ نهايت آرزوی خويش را در تعاليم حضرت بهآءاللّه می‌يابند
</p>
<p>
مثلاً اهل اديان در تعاليم بهآء اللّه تأسيس دين عمومی می‌يابد
</p>
<p>
ص ٢٩٥
</p>
<p>
که در نهايت توافق با حال حاضره است فی الحقيقه هر مرض لاعلاج
</p>
<p>
را علاج فوريست و هر دردی را درمان و هر سمّ نقيع را درياق اعظم است
</p>
<p>
زيرا اگر بموجب تقاليد حاضرهء اديان بخواهيم عالم انسانرا نظم
</p>
<p>
و ترتيب دهيم و سعادت عالم انسانيرا تأسيس نمائيم ممکن نه حتّی
</p>
<p>
اجرايش محال مثلاً اجرای احکام تورات اليوم مستحيل است
</p>
<p>
و همچنين ساير اديان بموجب تقاليد موجوده ولکن اساس اصلی
</p>
<p>
جميع اديان الهی که تعلّق بفضائل عالم انسانی دارد و سبب
</p>
<p>
سعادت عالم بشر است در تعليمات حضرت بهآءاللّه بنحو اکمل
</p>
<p>
موجود و همچنين مللی که آرزوی حرّيّت نمايند حرّيّت معتدله که
</p>
<p>
کافل سعادت عالم انسانيست و ضابط روابط عمومی در نهايت قوّت
</p>
<p>
و وسعت در تعاليم حضرت بهآءاللّه موجود و همچنين حزب سياسی
</p>
<p>
آنچه اعظم سياست عالم انسانيست بلکه سياست الهی در تعاليم
</p>
<p>
حضرت بهآءاللّه موجود و همچنين حزب مساوات که طالب اقتصاد
</p>
<p>
است الی الآن جميع مسائل اقتصاديّه از هر حزبی که در ميان آمده
</p>
<p>
قابل اجرا نه مگر مسئلهء اقتصاديّه که در تعاليم حضرت بهآءاللّه
</p>
<p>
و قابل الاجراست و از آن اضطرابی در هيئت اجتماعيّه حاصل نگردد
</p>
<p>
و همچنين سائر احزاب چون بنظر عميق دقّت نمائيد ملاحظه ميکنيد
</p>
<p>
که نهايت آرزوی آن احزاب در تعاليم بهآء اللّه موجود اين تعاليم
</p>
<p>
قوّه جامعه است در ميان جميع بشر و قابل الاجرا لکن بعضی
</p>
<p>
ص ٢٩٦
</p>
<p>
تعاليمست از سابق نظير احکام تورات که قطعيّاً اليوم اجرايش
</p>
<p>
مستحيل و همچنين ساير اديان و ساير افکار فرق مختلفه و احزاب
</p>
<p>
متنوّعه مثلاً مسئله صلح عمومی حضرت بهآءاللّه ميفرمايد که بايد
</p>
<p>
هيئت محکمه کبری تشکيل شود زيرا جمعيّت امم هر چند تشکيل شد
</p>
<p>
ولی از عهده صلح عمومی برنيايد امّا محکمه کبری که حضرت بهآءاللّه
</p>
<p>
بيان فرموده اين وظيفه مقدّسه را بنهايت قدرت و قوّت ايفا خواهد
</p>
<p>
کرد و آن اينست که مجالس ملّيّه هر دولت و ملّت يعنی پارلمانت
</p>
<p>
اشخاصی از نخبه آن ملّت که در جميع قوانين حقوق بين دولی و
</p>
<p>
بين مللی مطّلع و در فنون متفنّن و بر احتياجات ضروريّه عالم انسانی
</p>
<p>
در اين ايّام واقف دو شخص يا سه شخص انتخاب نمايند بحسب
</p>
<p>
کثرت و قلّت آن ملّت اين اشخاص که از طرف مجلس ملّی يعنی پارلمانت
</p>
<p>
انتخاب شده‌اند مجلس اعيان نيز تصديق نمايند و همچنين
</p>
<p>
مجلس شيوخ و همچنين هيئت وزراء و همچنين رئيس جمهور يا
</p>
<p>
امپراطور تا اين اشخاص منتخب عموم آن ملّت و دولت باشند
</p>
<p>
از اين اشخاص محکمه کبری تشکيل ميشود و جميع عالم بشر در آن مشترک
</p>
<p>
است زيرا هر يک از اين نمايندگان عبارت از تمام آن ملّتست چون
</p>
<p>
اين محکمه کبری در مسئله ئی از مسائل بين المللی يا بالاتّفاق يا
</p>
<p>
بالاکثريّه حکم فرمايد نه مدّعی را بهانه ئی ماند نه مدّعی را عليه را
</p>
<p>
اعتراضی هر گاه دولتی از دول يا ملّتی از ملل در اجرای تنفيذ
</p>
<p>
ص ٢٩٧
</p>
<p>
حکم مبرم محکمه کبری تعلّل و تراخی نمايد عالم انسانی بر او قيام
</p>
<p>
کند زيرا ظهير اين محکمه کبری جميع دول و ملل عالمند ملاحظه
</p>
<p>
فرمائيد که چه اساس متينی است ولکن از جمعيّت محدود و محصور
</p>
<p>
مقصود چنانکه بايد و شايد حصول نيابد اين حقيقت حالست که بيان ميشود ... *
</p>
<p>
_ ٢٢٨ای بنده آستان بهآء اللّه نامه مورّخ به ١٤جون
</p>
<p>
١٩٢٠رسيد و نامه بعضی از اعضای مجلس صلح نيز رسيد و جوابی
</p>
<p>
مرقوم گرديد بايشان تسليم نمائيد معلوم است که اين جمعيّت
</p>
<p>
چنانچه شهرت دارد نيست آنطور که بايد و شايد ترتيب و تنظيم
</p>
<p>
ندارد باری هر قسم ميخواهد باشد ولی امريرا که تشبّث نموده‌اند
</p>
<p>
بسيار عظيم است بايد بدرجه مجلس لاهای قوّت و نفوذ داشته
</p>
<p>
باشد که کلمه‌اش بر دول و ملل نافذ باشد باعضای محترم در مقام
</p>
<p>
صحبت اشاره کنيد که مجلس لاهای پيش از حرب رئيسش امپراطور
</p>
<p>
روس بود و اعضايش اعظم رجال با وجود اين مانع از اين حرب مهيب
</p>
<p>
نگشت حال چگونه خواهد شد زيرا در مستقبل حربی شديدتر
</p>
<p>
يقيناً واقع گردد قطعيّاً در اين شبهه نيست مجلس لاهای
</p>
<p>
چه چاره خواهد کرد ولی اساس حضرت بهآءاللّه روز بروز
</p>
<p>
در انتشار است باری شما جواب نامه را برسانيد و بسيار اظهار
</p>
<p>
ص ٢٩٨
</p>
<p>
محبّت و مهربانی کنيد و آنان را بحال خويش بگذاريد در هر صورت
</p>
<p>
بايد از شماها راضی باشند و آن نامه مفصّل مرا که ترجمه بانگليسی
</p>
<p>
شده طبع نمائيد و نشر دهيد ولی باطلاع آنان امّا با انجمن
</p>
<p>
اسپرانتو بياميزيد و هر يک را مستعد ديديد نفخه حيات در او بدميد
</p>
<p>
باری در انجمنها جميع از تعاليم جمال مبارک بحث کنيد زيرا
</p>
<p>
اليوم در صفحات غرب اين تأثير دارد و اگر سؤال نمايند که در حقّ
</p>
<p>
حضرت بهآءاللّه چه اعتقاد داريد بگوئيد آنحضرت را اوّل معلّم
</p>
<p>
عالم و اوّل مربّی عالم در اين عهد ميدانيم و اين را شرح و تفسير
</p>
<p>
دهيد که اين تعاليم صلح عمومی و تعاليم ديگر از قلم حضرت بهآءاللّه
</p>
<p>
پنجاه سال پيش صادر و در ايران و هندوستان طبع شده و در همه
</p>
<p>
عالم انتشار يافت در بدايت هر کس از کلمه صلح عمومی استيحاش
</p>
<p>
داشت چه که بکلّی مستحيل ميدانستند ديگر از عظمت جمال مبارک
</p>
<p>
بحث کنيد و از وقايعيکه در ايران و ترکستان واقع شد و از آثار
</p>
<p>
عجيبی که از او ظاهر شد و از خطابهائيکه بجميع ملوک فرمودند و
</p>
<p>
تحقّق يافت و از نفوذ امر مبارک صحبت بداريد و با مجلس صلح عمومی
</p>
<p>
لاهای مدارا و بقدر امکان آميزش نمائيد همچه معلوم ميشود که
</p>
<p>
جمعيّت اسپرانتو استعداد دارند و شما در لسان اسپرانتو اطلاع
</p>
<p>
و مهارت داريد با اسپرانتيست‌های آلمان و غيره نيز مخابره کنيد
</p>
<p>
اوراقی که انتشار ميدهيد صرف عبارت از تعاليم باشد امّا اوراق
</p>
<p>
ص ٢٩٩
</p>
<p>
ديگر انتشارش حال مناسب نيست باری اميدم چنان است
</p>
<p>
که تأييدات الهيّه متتابعاً برسد .... از سستی و سردی مجلس
</p>
<p>
لاهای محزون مگرديد توکّل بر خدا نمائيد اميد است که در نفوس
</p>
<p>
لسان اسپرنتو من بعد تأثير شديد نمايد تخمی حال شما افشانديد
</p>
<p>
البتّه انبات خواهد شد انباتش با خدا است *
</p>
<p>
_ ٢٢٩ای بنده صادق حق گفتند از وقايع و حوادث کونی
</p>
<p>
قدری ملول و محزونی و کمی مغموم و مهموم و حال آنکه عاشقان
</p>
<p>
جمال دلبر ابهی و سرمستان پيمانه پيمان از هيچ آفتی افسرده
</p>
<p>
نگردند و از هيچ مشقّتی پژمرده نشوند آتش را گلزار يابند و قعر
</p>
<p>
دريا را پهن دشت هموار باری تو که در پناه حقّی و در ظلّ سدره
</p>
<p>
عهد ديگر چه غمی خوری مطمئن باش و مؤتمن در کمال روح و ريحان
</p>
<p>
و همّت و صداقت بی‌پايان بخدمات متبوع معظّم بپرداز و خيرخواه
</p>
<p>
دولت و ملّت باش تأييد در جميع اوقات از کلّ جهات ميرسد و توفيق
</p>
<p>
حاصل ميگردد و دلبر آمال چهره ميگشايد قسم بجمال قدم روحی
</p>
<p>
لأحبّائه الفدا اگر ياران مطّلع گردند که در حيّز ملکوت چه خيری
</p>
<p>
در حقّشان مقدّر البتّه برقص و طرب آيند و اکليل عزّت قديمه بر سر
</p>
<p>
بينند و از کثرت سرور پرواز کنند عنقريب ظاهر گردد که انوار الطاف
</p>
<p>
چگونه بر سر دوستان تابيده و چه بحر محيطی بر قلوبشان بموج
</p>
<p>
ص ٣٠٠
</p>
<p>
آمده آن وقت فرياد يا طوبی يا بشری بر آرند *
</p>
<p>
_ ٢٣٠ای شخص محترم نامه ثانی شما که بتاريخ ١٩ديسمبر
</p>
<p>
١٩١٨بود رسيد بسيار سبب بهجت و سرور شد زيرا دلالت بر آن
</p>
<p>
مينمود که بر عهد و ميثاق ثابت و راسخی و شوق ندای بملکوت اللّه
</p>
<p>
داری امروز ندای ملکوت قوّه جاذبه عالم انسانست زيرا استعداد
</p>
<p>
در نفوس عظيم است تعاليم الهی روح اينعصر است بلکه آفتاب
</p>
<p>
اينعصر است بايد هر نفسی همّت نمايد تا پرده‌ها از ديده‌ها
</p>
<p>
خرق شود فورا مشاهده آفتاب نمايند و دل و ديده بمشاهده‌اش
</p>
<p>
روشن نمايند حال بعون و عنايت الهيّه اين قوّت هدايت و
</p>
<p>
موهبت رحمانيّه در تو موجود گشته لهذا بکمال قوّت اقدام نما تا
</p>
<p>
استخوانهای پوسيده را روح بخشی و کورهای مادرزاد را بينا کنی
</p>
<p>
و نفوس پژمرده افسرده را بحرکت آری و طراوت و لطافت بخشی هر
</p>
<p>
سراجی عاقبت خواموش گردد مگر سراج ملکوت که روز بروز بر نور
</p>
<p>
بيفزايد هر ندائی عاقبت ضعيف شود مگر ندای بملکوت اللّه که
</p>
<p>
روز بروز بلندتر گردد هر طريقی عاقبت اعوجاج يابد مگر طريق ملکوت
</p>
<p>
که روز بروز مستقيم‌تر گردد البتّه آهنگ آسمانی قياس بآهنگ
</p>
<p>
زمينی نشود و سراجهای مصنوعی قياس بآفتاب آسمانی نگردد پس
</p>
<p>
در آنچه باقی و بر قرار است بايد کوشيد تا روز بروز روشنتر شد و
</p>
<p>
ص ٣٠١
</p>
<p>
روز بروز قوی‌تر شد و روز بروز حيات جديد يافت .... تضرّع
</p>
<p>
و زاری بملکوت الهی نمايم تا پدر و مادر و برادرت بنور هدايت
</p>
<p>
در ملکوت الهی داخل گردند *
</p>
<p>
_ ٢٣١ای شکوفه شجرهء حيات خوشا بحال تو که کمر خدمت
</p>
<p>
بربستی و بتمام همّت بر ترويج تعاليم الهی پرداختی محافل آراستی
</p>
<p>
و بر اعلآء کلمة اللّه بر خواستی در اين دنيای فانی هر امر مهمّی را
</p>
<p>
پايانی و هر شروع عظيمی را انجامی از برای هيچيک بقائی نه
</p>
<p>
مثلاً ملاحظه فرما که مشروعات دول قديمه عالم بکلّی حال محو و
</p>
<p>
نابود شده اثری موجود نيست مگر امر عظيم ملکوت اللّه که بدايتی
</p>
<p>
نداشته و نهايتی ندارد نهايتش اينست تجدّد می‌يابد در بدايت
</p>
<p>
هر تجدّدی در انظار ناس اهميّتی ندارد بعد که تأسّس يابد
</p>
<p>
روز بروز ترقّی نمايد و در علويّت بعنان آسمان رسد مثلاً يوم
</p>
<p>
حضرت مسيح را ملاحظه کن که تجدّد ملکوت اللّه بود اهل عالم
</p>
<p>
هيچ اهميّت ندادند و مهمّ نشمردند بدرجه ئی که قبر حضرت
</p>
<p>
مسيح ٣٠٠ سال مخفی و مجهول ماند تا آنکه امة اللّه هيلانه
</p>
<p>
مادر قسطنطين آمد و آن قبر مقدّس را کشف کرد مقصود اينست که
</p>
<p>
اهل عالم غافل و جاهل و در يوم تأسيس ملکوت ذاهل و کاهل ايّامی
</p>
<p>
نگذرد مگر آنکه قوّه ملکوت جهانگير گردد آنوقت بيدار شوند و بفرياد و
</p>
<p>
ص ٣٠٢
</p>
<p>
فغان پردازند و بر مظلومين و شهدا نوحه و ندبه نمايند و آه و ناله
</p>
<p>
کنند اينست شأن ناس *
</p>
<p>
_ ٢٣٢حضرت مستر ويلسن رئيس چهارده مبادی
</p>
<p>
انتشار دادند که اکثر آن در تعاليم بهآء اللّه موجود لهذا اميدوارم
</p>
<p>
که موفّق و مؤيّد گردند حال بدايت طلوع صبح صلح عموميست اميدوارم
</p>
<p>
که آفتابش بتمامه بتابد و ظلمات حرب و ضرب و جدال را از بين بشر
</p>
<p>
بنور الفت و وداد و اتّحاد مبدّل نمايد ... *
</p>
<p>
- ٢٣٣ای ياران باوفا ای بندگان صادق حضرت بهآءاللّه
</p>
<p>
نيمه شب است و جميع چشمها آسوده و کافّه نفوس در بستر راحت
</p>
<p>
سر ببالين نهاده مستغرق در دريای خوابند و عبدالبهآء در جوار
</p>
<p>
روضه مبارکه بيدار و در نهايت تضرّع و ابتهال مشغول بمناجات
</p>
<p>
که ای پروردگار مهربان شرق در هيجانست و غرب در موج بی‌پايان
</p>
<p>
نفحات قدس در انتشار و انوار شمس حقيقت از ملکوت غيب ظاهر و
</p>
<p>
آشکار ترتيل آيات توحيد است و تموّج رايات تجريد بنگ سروش
</p>
<p>
است و نهنگ محويّت و فنا در خروش از هر کرانه فرياد يا بهآء الأبهی
</p>
<p>
بلند و از هر طرف ندای يا علیّ الأعلی مرتفع ولوله ئی در جهان
</p>
<p>
نيست جز غلغلهء جلوهء دلبر يکتا و زلزله ئی در عالم نه جز اهتزاز
</p>
<p>
ص ٣٠٣
</p>
<p>
از محبّت محبوب بيهمتا احبّای الهی در جميع ديار با نفس مشکبار
</p>
<p>
چون شمع روشنند و ياران رحمانی در جميع اقاليم مانند گلهای
</p>
<p>
شکفته از طرف چمن دمی نياسايند و نفسی برنيارند جز بذکر تو
</p>
<p>
و آرزوئی ندارند جز خدمت امر تو چمنستان حقيقت را بلبل
</p>
<p>
خوش الحانند و گلستان هدايت را شکوفهء معطّر بديع الألوان
</p>
<p>
خيابان حقائق را طرّاحی گلهای معانی نمايند و جويبار هدايت را
</p>
<p>
مانند سرو روان بيارايند افق وجود را نجوم بازغند و مطالع
</p>
<p>
آفاق را کواکب لامع مظاهر تأييدند و مشارق نور توفيق ای خداوند
</p>
<p>
مهربان کلّ را ثابت و مستقيم بدار و الی الأبد ساطع و لامع و پرانوار
</p>
<p>
کن تا هر دم از گلشن عنايت نسيمی وزد و از يمّ موهبت شبنمی رسد
</p>
<p>
رشحات سحاب محبّت طراوت بخشد و نفحات گلشن وحدت مشامها
</p>
<p>
معطّر کند ای دلبر آفاق پرتو اشراقی ای محبوب جهان جلوه
</p>
<p>
جمالی ای قویّ قدير حفظ و امانی ای مليک وجود ظهور قدرت
</p>
<p>
و سلطانی ای خدای مهربان در بعضی بلدان اهل طغيان
</p>
<p>
در هوج و موجند و محرّکين بی‌انصاف شب و روز در اعتساف
</p>
<p>
ظالمان چون گرگ در کمين و اغنامی مظلوم و بی‌ناصر و معين
</p>
<p>
غزالان برّ وحدت را کلاب در پی و تذروان کوهسار هدايترا غرابان
</p>
<p>
حسد در عقب ای پروردگار حفظ و حمايت فرما ای حافظ حقيقی
</p>
<p>
صيانت و حمايت کن در پناه خويش محروس دار و بعون خود از شرور
</p>
<p>
ص ٣٠٤
</p>
<p>
مصون بدار توئی حافظ حقيقی و حارس غيبی و نگهبان ملکوتی و مهربان آسمانی
</p>
<p>
ای ياران الهی از جهتی رايت حق بلند است و ندای ملکوت مرتفع
</p>
<p>
و امر اللّه در انتشار و آثار الهی واضح و آشکار شرق منوّر است
</p>
<p>
غرب معطّر است جنوب معنبر است شمال مشک اذفر است و از جهتی
</p>
<p>
بيوفايان در نهايت بغض و عدوان و در غايت افساد و طغيان
</p>
<p>
هر روزی نفسی علم خلاف بر افرازد و در ميدان شبهات بتازد
</p>
<p>
و هر ساعتی افعی ئی دهان بگشايد و سمّ قاتل منتشر نمايد
</p>
<p>
احبّای الهی در نهايت صدق و صفا و بيخبر از اين حقد و جفا
</p>
<p>
ماران بسيار نرم و پرمدارا و در نهايت وسوسه و دسيسه و حيله و
</p>
<p>
خداع بيدار باشيد هوشيار باشيد المؤمن فطين و زکیّ و الموقن
</p>
<p>
قویّ و متين دقّت نمائيد اتّقوا من فراسة المؤمن انّه ينظر
</p>
<p>
بنور اللّه مبادا کسی سرّا رخنه ئی کند و فتنه ئی اندازد حصن
</p>
<p>
حصين را سپاه رشيد باشيد و قصر مشيد را لشکر شجيع بسيار
</p>
<p>
مواظب باشيد و شب و روز مراقب گرديد تا معتسفی صدمه ئی نزند
</p>
<p>
لوح ملّاح القدس را بخوانيد تا بحقيقت پی بريد و ملاحظه نمائيد
</p>
<p>
که جمال مبارک وقايع آتيه را از پيش بتمامه خبر دادند انّ فی
</p>
<p>
ذلک لعبرة للمتبصّرين و موهبة للمخلصين عبدالبهآء در آستان
</p>
<p>
مقدّس خاکسار و در نهايت خضوع و خشوع و بيقرار شب و روز مشغول
</p>
<p>
ص ٣٠٥
</p>
<p>
نشر آثار و اگر فرصتی يابد بمناجات پردازد و تضرّع و زاری و تبتّل
</p>
<p>
و بيقراری نمايد که ای پروردگار بيچارگانيم چاره ئی فرما بيسر و
</p>
<p>
سامانيم پناهی بخش پراکنده ئيم مجتمع فرما گمگشته ئيم
</p>
<p>
بگلّه خويش پيوسته کن بی‌نصيبانيم بهره و نصيب بخش تشنگانيم
</p>
<p>
بچشمه حيات دلالت کن ضعيفانيم قوّتی ده تا بنصرت امرت
</p>
<p>
برخيزيم و در سبيل هدايت جانفشانی کنيم اينست روش و پرستش
</p>
<p>
بنده جمال مبارک ولکن بيوفايان خفی و جلی ليلاً نهاراً در کوششند
</p>
<p>
که امر اللّه را متزلزل نمايند شجره مبارکه را از ريشه براندازند
</p>
<p>
و اين عبد مظلوم را از خدمت محروم نمايند و سرّاً فتنه و آشوبی
</p>
<p>
افکنند که عبدالبهاء را بکلّی محو و نابود کنند بظاهر اغنامند و در
</p>
<p>
باطن گرگ درّنده بزبان شيرين و بدل سمّ قاتل ای ياران
</p>
<p>
امر اللّه را محافظت نمائيد بحلاوت لسان گول مخوريد ملاحظه
</p>
<p>
کنيد که مقصد هر نفسی چيست و مروّج چه فکر است فوراً آگاه شويد
</p>
<p>
و بيدار گرديد و احتراز نمائيد ولی ابداً تعرّض منمائيد و نکته
</p>
<p>
مگيريد و بمذمّت نپردازيد او را بخدا واگذاريد و عليکم البهآء الأبهی *
</p>
<p>
_ ٢٣٤ايّتها المنجذبة بنفحات اللّه قد اطّلعت بمضمون
</p>
<p>
تحريرک البديع الأنشآء و اطّلعت بتحلّب دموعک و تلهّب فؤادک
</p>
<p>
ص ٣٠٦
</p>
<p>
اسفاً علی سجن عبدالبهآء يا امة اللّه هذا سجنٌ اشهی و
</p>
<p>
احلی عندی من الرّياض و هذا قيدٌ اعظم عندی من الاطلاق
</p>
<p>
و هذا ضيقٌ اوسع عندی من الصّحرآء الشّاسعة الأرجآء لاتحزنی
</p>
<p>
من ذلک و اذا قدّر لی ربّی و رزقنی حلاوة کأس الشّهادة الکبری
</p>
<p>
انّ هذه عندی من اعظم المنی و لا تخافی اذا قطع هذا الغصن
</p>
<p>
من ارض النّاسوت ان تسقط الورقات بل تثبت الورقات لانّ هذا
</p>
<p>
الغصن ينمو بعد القطع من الأرض و يعلو حتّی يظلّل علی الآفاق
</p>
<p>
و تصل اوراقها الی الاوج الأعلی و يثمر بثمرات معطّرة للآفاق *
</p>
<p>
_ ٢٣٥ربّ ربّ نوّر وجوه احبّائک المخلصين و ايّدهم بملائکة
</p>
<p>
نصرک المبين و ثبّتهم علی صراطک المستقيم و افتح عليهم ابواب
</p>
<p>
البرکة بفضلک القديم لانّهم ينفقون ما خوّلتهم فی سبيلک و
</p>
<p>
يحافظون علی دينک و يطمئنّون بذکرک و يبذلون ارواحهم فی محبّتک
</p>
<p>
و لا يبخلون باموالهم حبّاً بجمالک و طلباً لرضائک ربّ قدّر لهم
</p>
<p>
جزاءً موفورا و نصيباً مفروضا و اجراً محتوما انّک انت الموفّق المؤيّد
</p>
<p>
الباذل المعطی الکريم *
</p>
<p>
_ ٢٣٦اللّهمّ يا هادی الطّالبين الی سبيل الهدی و منقذ
</p>
<p>
التّائهين من بيدآء الضّلالة و العمی و معطی المخلصين النّعم
</p>
<p>
ص ٣٠٧
</p>
<p>
و الآلاء و مجير المضطرّين فی الکهف الأوقی و مجيب الدّاعين من
</p>
<p>
الملکوت الأعلی ربّ لک الحمد بما هديت الهائمين من فيافی
</p>
<p>
الجحود و اوردت المقبلين علی الورد المورود و يسّرت للمتّقين اعظم
</p>
<p>
الآمال و فتحت للمشتاقين ابواب الوصال من ملکوت الجمال
</p>
<p>
و انقذتهم من نار الحرمان حتّی سرعوا اليک و وردوا عليک و وفدوا
</p>
<p>
ببابک الرّحيب و حازوا اوفر نصيب ربّ انّهم ظمآء ارويت غلّتهم
</p>
<p>
بمآء الوصال و اسکنت لوعتهم ببرد الفضل و الأحسان و شفيت
</p>
<p>
علّتهم بدرياق رحمتک يا حنّان يا منّان ربّ ثبّت اقدامهم علی
</p>
<p>
الصّراط و وسّع عليهم سمّ الخياط و اجعلهم رافلين فی ذيول
</p>
<p>
العزّة السّرمديّه الی ابد الآباد انّک انت الکريم المعطی العزيز
</p>
<p>
الوهّاب لا اله الّا انت المقتدر المتعالی العزيز الجبّار
</p>
<p>
ای ياران روحانی حمد خدا را پرده برانداختيد و دلبر مهربان
</p>
<p>
شناختيد و از مکان بلا مکان تاختيد و در جهان حضرت يزدان خيمه
</p>
<p>
برافراختيد و بآهنگ خوشی بمحامد و نعوت حیّ قيّوم پرداختيد
</p>
<p>
و نغمه جانسوز بنواختيد هزار آفرين که مشاهده نور مبين نموديد
</p>
<p>
و در خلق جديد فرياد فتبارک اللّه احسن الخالقين بر آورديد
</p>
<p>
نطفه بوديد طفل رضيع گشتيد و از ثدی عزيز لبن عرفان نوشيديد
</p>
<p>
و ببلوغ رسيديد و فلاح و نجاح يافتيد حال وقت خدمتست و هنگام
</p>
<p>
عبوديّت حضرت احديّت از افکار مختلفه فراغت يابيد و بلسان فصيح
</p>
<p>
ص ٣٠٨
</p>
<p>
بلاغت بنمائيد و بحمد و ستايش حضرت مقصود مجامع و محافل بيارائيد
</p>
<p>
تا اين فيض مانند سيل منحدر گردد و جهانرا گل و رياحين بيارايد
</p>
<p>
آن سيل نصائح و وصاياست و تعاليم و تکاليف حضرت کبريا
</p>
<p>
ای ياران جهانرا ظلام عناد فرا گرفته و گردباد بغضا احاطه نموده
</p>
<p>
نار عدوانست که شعله بعنان آسمان زند سيل خونريز است که
</p>
<p>
از دشت و کهسار جاری و ساری و جميع نفوس در نهايت بيقراری پس
</p>
<p>
احبّای الهی بايد سبب محبّت آسمانی گردند و الفت روحانی بخشند
</p>
<p>
و بموجب وصايا و نصائح رحمانی با جميع خلق بنهايت صدق و مهربانی
</p>
<p>
رفتار کنند و با عموم بخير خواهی معامله نمايند دوستانرا جانفشانی
</p>
<p>
کنند و دشمنانرا کامرانی خواهند بدخوی را دلجوئی کنند و ستمگر
</p>
<p>
را مهرپرور باشند تشنگانرا آب گوارا گردند و مريضانرا شفای عاجل
</p>
<p>
دردمندانرا درمان گردند و مصيبت زده گانرا تسلّی وجدان
</p>
<p>
گمراهانرا نور هدايت گردند و سرگشتگانرا رهبر پرعنايت کورانرا
</p>
<p>
ديده بينا شوند و کرانرا گوش شنوا مرده گانرا حيات ابديّه باشند
</p>
<p>
و افسردگانرا مسرّت سرمديّه ملوک عادل را مملوک باشند و امير باذل را
</p>
<p>
رعيّت خوش سلوک اطاعت حکومت نمايند و در امور سياسيّه مداخله
</p>
<p>
ننمايند توجّه بنيّر آفاق کنند و بتحسين اخلاق پردازند *
</p>
<p>
_ ٢٣٧اين مناجات را هر نفسی بکمال تضرّع و ابتهال بخواند
</p>
<p>
ص ٣٠٩
</p>
<p>
سبب روح و ريحان قلب اينعبد گردد و حکم ملاقات دارد .
</p>
<p>
هو الأبهی
</p>
<p>
الهی الهی انّی ابسط اليک اکفّ التّضرّع و التّبتّل و الأبتهال
</p>
<p>
و اعفّر وجهی بتراب عتبة تقدّست عن ادراک اهل الحقائق و النّعوت
</p>
<p>
من اولی الألباب ان تنظر الی عبدک الخاضع الخاشع بباب
</p>
<p>
احديّتک بلحظات اعين رحمانيّتک و تغمّره فی بحار رحمة صمدانيّتک
</p>
<p>
ای ربّ انّه عبدک البائس الفقير و رقيقک السّائل المتضرّع الأسير
</p>
<p>
مبتهلٌ اليک متوکّلٌ عليک متضرّعٌ بين يديک يناديک و يناجيک
</p>
<p>
و يقول ربّ ايّدنی علی خدمة احبّائک و قوّنی علی عبوديّة حضرت
</p>
<p>
احديّتک و نوّر جبينی بانوار التّعبّد فی ساحة قدسک و التّبتّل الی
</p>
<p>
ملکوت عظمتک و حقّقنی بالفناء فی فناء باب الوهيّتک و اعنّی
</p>
<p>
علی المواظبة علی الأنعدام فی رحبة ربوبيّتک ای ربّ اسقنی
</p>
<p>
کأس الفناء و البسنی ثوب الفناء و اغرقنی فی بحر الفناء و اجعلنی
</p>
<p>
غباراً فی ممرّ الأحبّاء واجعلنی فداء للأرض الّتی وطئتها اقدام
</p>
<p>
الأصفياء فی سبيلک يا ربّ العزّة و العلی انّک انت الکريم
</p>
<p>
المتعال هذا ما يناديک به ذلک العبد فی البکور و الآصال
</p>
<p>
ای ربّ حقّق آماله و نوّر اسراره و اشرح صدره و اوقد مصباحه
</p>
<p>
فی خدمة امرک و عبادک انّک انت الکريم الرّحيم الوهّاب و انّک
</p>
<p>
انت العزيز الرّؤف الرّحمن *
</p>
</body>
</html>