<!DOCTYPE html><html lang="en" dir="ltr">
<head>
    <meta charset="utf-8"/>
    <title>Title</title>

    <meta name="title" content="چهار وادی"/>
    <meta name="acronym" content=""/>
    <meta name="description" content=""/>
    <meta name="subject" content=""/>
    <meta name="language" content=""/>
    <meta name="created" content="2004-02-04T06:32:00"/>
    <meta name="modified" content=""/>
    <meta name="author" content="حضرت بهاءالله"/>
    <meta name="publisher" content="FFA"/>
    <meta name="publisher-url" content="firm-foundation.org"/>
    <meta name="original-language" content=""/>
    <meta name="translator" content=""/>

    <link rel="stylesheet" type="text/css" href="../_assets/global/base.css"/>
    <!-- <link rel='stylesheet' type='text/css' href='assets/{acronym}.css'> -->
</head>

<body>
<p style="direction:rtl;">چهار وادی
</p>
<p style="direction:rtl;">ص ١
</p>
<p style="direction:rtl;">هو العزيز المحبوب
</p>
<p style="direction:rtl;">" ای ضياء الحق حسام الدّين رادکه فلک و ارکان چه تو شاهی نزاد "
</p>
<p style="direction:rtl;">نميدانم چرا يک مرتبه رشتهء محبّت را گسيختيد و عهد محکم مودّت
</p>
<p style="direction:rtl;">را شکستيد مگر خدا نکرده قصوری در ارادت بهمرسيد و يا فتوری در خلوص
</p>
<p style="direction:rtl;">نيّت پيدا گشت که از نظر محو شدم و سهو آمدم ؟
</p>
<p style="direction:rtl;">" چه مخالفت بديدی که ملاطفت بريدیمگر آنکه ما ضعيفيم و تو احتشام داری "
</p>
<p style="direction:rtl;">ص ٢
</p>
<p style="direction:rtl;">و يا بيک تير از کارزار بر گشتی مگر نشنيده‌ايد استقامت شرط راه است
</p>
<p style="direction:rtl;">و دليل ورود بارگاه ؟ " انّ الّذين قالوا ربّنا اللّه ثمّ استقاموا تتنزّل
</p>
<p style="direction:rtl;">عليهم الملئکة " و ديگر ميفرمايد " فاستقم کما امرت " لهذا مستقرّين
</p>
<p style="direction:rtl;">بساط وصول را اين سلوک لازم و واجب است .
</p>
<p style="direction:rtl;">" من آنچه شرط بلاغ است باتو ميگويمتو خواه از سخنم پند گير و خواه ملال "
</p>
<p style="direction:rtl;">اگر چه زيارت جواب نامه ننموده ذکر ارادت نزد عقلا خطا و بيجاست
</p>
<p style="direction:rtl;">و لکن محبّت بديع ذ کر و قواعد قويم را منسوخ نمود و معدوم کرد .
</p>
<p style="direction:rtl;">" قصّهء ليلی مخوان و غصّهء مجنونعشق تو منسوخ کرد ذکر اوائل "
</p>
<p style="direction:rtl;">" نام تو ميرفت عاشقان بشنيدندهر دو برقص آمدند سامع و قائل "
</p>
<p style="direction:rtl;">فی حکمة الالهيّة و تنبيه الرّبانيّة
</p>
<p style="direction:rtl;">ص ٣
</p>
<p style="direction:rtl;">" من سر هر ماه سه روز ای صنمبی گمان بايد که ديوانه شوم "
</p>
<p style="direction:rtl;">" هان که امروز اوّل سه روزه استروز فيروز است نه فيروزه است "
</p>
<p style="direction:rtl;">شنيدم برای تبحيث و تدريس بتبريز و تفليس حرکت فرموده ايد و يا برای عروج
</p>
<p style="direction:rtl;">معارج بسنندج تشريف برده‌ايد . ای سيّد من متصاعدان
</p>
<p style="direction:rtl;">سموات سلوک از چهار طايفه بيش نيستند مختصری ذکر ميشود که در آن
</p>
<p style="direction:rtl;">خدمت معلوم و مبرهن گردد که هر طايفه را چه علامت است و چه مرتبت .
</p>
<p style="direction:rtl;">اوّل اگر سالکان از طالبان کعبه مقصودند اين رتبه متعلّق بنفس است
</p>
<p style="direction:rtl;">و لکن نفس اللّه القائمة فيه بالسّنن مراد است و در اين مقام نفس
</p>
<p style="direction:rtl;">محبوب است نه مردود و مقبول نه مقهور . اگر چه در اوّل اين رتبه محلّ
</p>
<p style="direction:rtl;">جدال است و ليکن آخر آن جلوس برعرش جلال چنانچه ميفرمايد
</p>
<p style="direction:rtl;">ص ٤
</p>
<p style="direction:rtl;">" ای خليل وقت وابراهيم هشاين چهار اطيار رهزن را بکش "
</p>
<p style="direction:rtl;">تا بعد از ممات سرّ حيات ظاهر شود و اين مقام نفس مرضيّه است
</p>
<p style="direction:rtl;">که ميفرمايد " فادخلی فی عبادی و ادخلی جنّتی ". اين مقام را اشارات
</p>
<p style="direction:rtl;">بسيار است و دلالات بيشمار اينست که ميفرمايد " سنريهم آياتنا
</p>
<p style="direction:rtl;">فی الافاق و فی انفسهم حتّی يتبيّن لهم انّه الحقّ " لا اله الّا هو پس
</p>
<p style="direction:rtl;">معلوم ميشود که کتاب نفس را بايد مطالعه نمود نه رسالهء نحو را چنانچه
</p>
<p style="direction:rtl;">ميفرمايد " اقرء کتابک و کفی بنفسک اليوم حسيبا "
</p>
<p style="direction:rtl;">حکايت آورده اند که عارف الهی با عالم نحوی همراه شدند
</p>
<p style="direction:rtl;">و همراز گشتند تا رسيدند بشاطی بحر العظمة . عارف بی تامّل توسّل فرموده
</p>
<p style="direction:rtl;">و بر آب راند و عالم نحوی چون نقش بر آب محو گشته مبهوت ماند .
</p>
<p style="direction:rtl;">ص ٥
</p>
<p style="direction:rtl;">بانگ زد عارف که چون عنان پيچيدی ؟ گفت ای برادر چکنم چون
</p>
<p style="direction:rtl;">پای رفتنم نيست سر نهادن اولی بود گفت آنچه از سيبويه و قولويه
</p>
<p style="direction:rtl;">اخذ نموده و از مطالب ابن حاجب و ابن مالک حمل فرموده ای بريز و از آب بگذر
</p>
<p style="direction:rtl;">" محو ميبايد نه نحو اينجا بدانگر تو محوی بيخطر بر آب ران "
</p>
<p style="direction:rtl;">و ديگر ميفرمايد " لا تکونوا کالّذين نسوا اللّه فانساهم انفسهم اولئک
</p>
<p style="direction:rtl;">هم الفاسقون ". و اگر سالکان از ساکنان حجرهء محمودند اين مقام راجع
</p>
<p style="direction:rtl;">بعقل ميشود که او را پيغمبر مينامند و رکن اعظم دانند ليکن عقل
</p>
<p style="direction:rtl;">کلّی ربّانی مقصود است که در اين رتبه تربيت امکان و اکوان بسلطنت
</p>
<p style="direction:rtl;">اوست نه هر عقل ناقص بيمعنی چنانچه حکيم سنائی ميگويد
</p>
<p style="direction:rtl;">ص ٦
</p>
<p style="direction:rtl;">" عقل جزئی کی تواند گشت بر قرآن محيط عنکبوتی کی تواند کرد سيمرغی شکار "
</p>
<p style="direction:rtl;">" عقل اگر خواهی که ناگه در عقيلت نفکند گوش گيرش در دبيرستان الرّحمن در آر "
</p>
<p style="direction:rtl;">و در اين مقام تلاطم بسيار است و طماطم بيشمار گاهی سالک را متصاعد
</p>
<p style="direction:rtl;">مينمايد و گاهی متنازل اين است که ميفرمايد
</p>
<p style="direction:rtl;">" مرّة تجذبنی الی عرش العماء و مرّة تهلکنی بنار الاغمآء "
</p>
<p style="direction:rtl;">چنانچه سرّ مکنونه از آيهء مبارکهء کهف در اين مقام معلوم ميشود که ميفرمايد :
</p>
<p style="direction:rtl;">" و تری الشّمس اذا طلعت تزاور عن کهفهم ذات اليمين و اذا غربت
</p>
<p style="direction:rtl;">تقرضهم ذات الشّمال وهم فی فجوة منه ذلک من آيات اللّه من يَهد اللّه
</p>
<p style="direction:rtl;">فهو المهتد و من يضلل فلن تجد له وليّاً مرشداً "اگر کسی اشارات
</p>
<p style="direction:rtl;">همين يک آيه را مطّلع شود او را کافی است . اين است که در وصف
</p>
<p style="direction:rtl;">ص ٧
</p>
<p style="direction:rtl;">اين رجال ميفرمايد " رجال لا تلهيهم تجارة و لا بيع عن ذکر اللّه " اين
</p>
<p style="direction:rtl;">مقام ميزان است و پايان امتحان و در اين رتبه هم استفاده ضرور
</p>
<p style="direction:rtl;">ندارد و در تعليم سالکين اين لجّه ميفرمايد " اتّقوا اللّه يعلّمکم اللّه " و
</p>
<p style="direction:rtl;">همچنين ميفرمايد " العلم نور يقذفه اللّه علی قلب من يشاء ". پس بايد محلّ را
</p>
<p style="direction:rtl;">آماده نمود و مستعدّ نزول عنايت شد تا که ساقی کفايت خمر مکرمت از زجاجهء 
</p>
<p style="direction:rtl;">رحمت بنوشاند " الا انّ بذلک فليتنافس المتنافسون " و حينئذٍ
</p>
<p style="direction:rtl;">اقول " انّا للّه و انّا اليه راجعون ". و اگر عاشقان از عاکفان بيت مجذوبند
</p>
<p style="direction:rtl;">اين سرير سلطنت را جز طلعت عشق جالس نتواند شد اين مقام
</p>
<p style="direction:rtl;">را شرح نتوانم و وصف ندانم
</p>
<p style="direction:rtl;">" با دو عالم عشق را بيگانگیوندر او هفتاد و دو ديوانگی "
</p>
<p style="direction:rtl;">ص ٨
</p>
<p style="direction:rtl;">" مطرب عشق اين زند وقت سماعبندگی بند و خداوندی صداع "
</p>
<p style="direction:rtl;">اين رتبه صرف محبّت ميطلبد و زلال مودّت ميجويد و در وصف اين
</p>
<p style="direction:rtl;">اصحاب ميفرمايد " الّذين لايسبقونه بالقول و هم بامره يعملون "
</p>
<p style="direction:rtl;">اين مقام نه سلطنت عقل را کفايت مينمايد و نه حکومت نفس را چنانچه
</p>
<p style="direction:rtl;">نبيّی از انبياء اللّه عرض نمود " الهی کيف الوصول اليک قال
</p>
<p style="direction:rtl;">الق نفسک ثمّ تعال ". ايشان قومی هستند که صفّ نعال را
</p>
<p style="direction:rtl;">با صدر جلال يک دانند و ايوان جمال را با ميدان جدال در سبيل
</p>
<p style="direction:rtl;">محبوب يک شمرند . و معتکفين اين بيت مطلب ندانند و مرکب برانند
</p>
<p style="direction:rtl;">جز نفس دوست از دوست هيچ نبينند کلّ الفاظ را مهمل دانند و
</p>
<p style="direction:rtl;">جميع مهملات را مستعمل دارند سر از پا نشناسند و دست از پا فرق نيابند
</p>
<p style="direction:rtl;">ص ٩
</p>
<p style="direction:rtl;">سراب را نفس آب گويند و ذهاب را سرّ اياب خوانند اينست
</p>
<p style="direction:rtl;">که ميگويند
</p>
<p style="direction:rtl;">" وصفی ز حسن روی تو در خانقه فتادصوفی طريق خانهء خمّار بر گرفت "
</p>
<p style="direction:rtl;">" عشقت بنای صبر بکلّی خراب کردجورت در اميد بيکبار بر گرفت "
</p>
<p style="direction:rtl;">در اين مقام تعليم و تعلّم البتّه عاطل ماند و باطل گردد
</p>
<p style="direction:rtl;">" عاشقان را شد مدرّس حسن دوستدفتر درس و سبقشان روی اوست "
</p>
<p style="direction:rtl;">" درسشان آشوب و شور و ولولهنی زيادات است و باب سلسله "
</p>
<p style="direction:rtl;">" سلسلهء اين قوم جعد مشکبارمسأله دور است امّا دور يار "
</p>
<p style="direction:rtl;">فی المناجات للّه تبارک و تعالی
</p>
<p style="direction:rtl;">" ای خدا ای لطف تو حاجت روابا تو ياد هيچکس نبود روا "
</p>
<p style="direction:rtl;">ص ١٠
</p>
<p style="direction:rtl;">" ذرّه علمی که در جان من استوا رهانش از هوا و خاک پست "
</p>
<p style="direction:rtl;">" قطره دانش که بخشيدی ز پيشمتّصل گردان بدرياهای خويش "
</p>
<p style="direction:rtl;">اذاً اقول لا حول و لا قوّة الّا باللّه المهيمن القيّوم . و اگر عارفان از واصلان
</p>
<p style="direction:rtl;">طلعت محبوبند اين مقام عرش فؤاد است و سرّ رشاد اين محلّ رمز
</p>
<p style="direction:rtl;">يفعل ما يشاء و يحکم ما يريد است که اگر کلّ من فی السّموات
</p>
<p style="direction:rtl;">و الارض الی يوم ينفخ فی الصّور شرح اين رمز شريف و سرّ لطيف را
</p>
<p style="direction:rtl;">فرمايند البتّه از عهده حرفی بر نيايند و احصا نتوانند زيرا که اين مقام
</p>
<p style="direction:rtl;">قَدَر است و سرّ مقدّر اينست که سؤال نمودند از اين مسأله فرمودند
</p>
<p style="direction:rtl;">"بحرٌ ذخّارٌ لا تلجه ابداً "باز سؤال فرمودند فرمودند" ليلٌ دامسٌ
</p>
<p style="direction:rtl;">لا تسلکه ". و هر کس ادراک اين رتبه نمود البتّه ستر نمايد و اگر رشحی
</p>
<p style="direction:rtl;">ص ١١
</p>
<p style="direction:rtl;">اظهار دارد و يا ابراز نمايد البتّه سر او بر دار مرتفع خواهد شد . با وجود اين
</p>
<p style="direction:rtl;">قسم بخدا که اگر طالب مشهود می گشت مذکور می آمد زيرا که ميفرمايد
</p>
<p style="direction:rtl;">" الحبّ شرفٌ لم يکن فی قلب الخائف الرّاهب و انّ السّالک
</p>
<p style="direction:rtl;">الی اللّه فی منهج البيضاء و الرّکن الحمراء لن يصل الی مقام وطنه الّا
</p>
<p style="direction:rtl;">بکفّ الصّفر عمّا فی ايدی النّاس و من لم يخف اللّه اخافه اللّه
</p>
<p style="direction:rtl;">من کلّ شیء و من خاف اللّه يخاف منه کلّ شیء "
</p>
<p style="direction:rtl;">" پارسی گو گر چه تازی خوشتر استعشق را خود صد زبان ديگر است "
</p>
<p style="direction:rtl;">چه مليح است اين فرد در اين مقام
</p>
<p style="direction:rtl;">" گر درّ عطا بخشد اينک صدفش دلهاور تير بلا آيد اينک هدفش جانها "
</p>
<p style="direction:rtl;">و اگر مخالف حکم کتاب نمی بود البتّه قاتل خود را از مال خود قسمت
</p>
<p style="direction:rtl;">ص ١٢
</p>
<p style="direction:rtl;">ميدادم و ارث می‌بخشيدم و منّتش می‌بردم و دستش بر چشم
</p>
<p style="direction:rtl;">می‌ماليدم و ليکن چکنم نه مال دارم نه سلطان قضا چنين امضا فرموده .
</p>
<p style="direction:rtl;">حينئذ اجد رائحة المسک من قمص الهآء عن يوسف البهاء کانّی
</p>
<p style="direction:rtl;">وجدتها قريباً ان انتم تجدونها بعيداً
</p>
<p style="direction:rtl;">" بوی جانی سوی جانم ميرسدبوی يار مهربانم ميرسد "
</p>
<p style="direction:rtl;">" از برای حقّ صحبت سالهابازگو حالی از آن خوش حالها "
</p>
<p style="direction:rtl;">" تا زمين و آسمان خندان شودعقل و روح و ديده صد چندان شود "
</p>
<p style="direction:rtl;">اين محلّ صحو بحت و محو بات است محبّت را در اين رتبه راهی نيست
</p>
<p style="direction:rtl;">و مودّت را مقامی نه چنانچه ميفرمايد " المحبّة حجابٌ بين المحبّ و المحبوب "
</p>
<p style="direction:rtl;">محبّت در اين مقام قمص و حجاب ميشود و آنچه غير از او است غطا
</p>
<p style="direction:rtl;">ص ١٣
</p>
<p style="direction:rtl;">ميگردد اين است که حکيم سنائی ميگويد
</p>
<p style="direction:rtl;">" سوی آن دلبر نپويد هيچ دل با آرزوبا چنان گُل رخ نخسبد هيچ تن با پيرهن "
</p>
<p style="direction:rtl;">زيرا که اين عالم امر است و منزّه از اشارات خلق رجال اين بيت
</p>
<p style="direction:rtl;">بر بساط نشاط با کمال فرح و انبساط الوهيّت مينمايند و ربوبّيت ميفرمايند
</p>
<p style="direction:rtl;">و بر نمارق عدل متمکّن شده‌اند و حکم ميرانند و هر ذی حقّی را بقدر و اندازه
</p>
<p style="direction:rtl;">عطا ميفرمايند و شاربان اين کأس در قباب عزّت فوق عرش قدم
</p>
<p style="direction:rtl;">ساکنند و در خيام رفعت بر کرسيّ عظمت جالس الذّين " لا يرون فيها
</p>
<p style="direction:rtl;">شمساً و لا زمهريراً ". در اين رتبه سموات عُلی با ارض ادنی تعارض ندارد
</p>
<p style="direction:rtl;">و تفاوت نجويد زيرا که مقام الطاف است نه بيان اضداد اگر چه
</p>
<p style="direction:rtl;">در هر آن در شأن بديع جلوه نمايند يک شأن بيش نيست اين است
</p>
<p style="direction:rtl;">ص ١٤
</p>
<p style="direction:rtl;">که در اين مقام ميفرمايد " لا يشغله شأن عن شأن " و در مقام ديگر
</p>
<p style="direction:rtl;">" کلّ يوم هو فی شأن " - ذلک من طعام الّذی لم يتسنّه طعمه و لن
</p>
<p style="direction:rtl;">يتغيّر لونه اگر قدری ميل فرمائی البتّه اين آيه را تلاوت مينمائی
</p>
<p style="direction:rtl;">" و جّهت وجهی للّذی فطر السّموات و الارض حنيفاً مسلماً و ما انا من
</p>
<p style="direction:rtl;">المشرکين " و " کذلک نری ابراهيم ملکوت السّموات و الارض و ليکون
</p>
<p style="direction:rtl;">من الموقنين " اذا فادخل يدک فی جيبک ثمّ اخرجها بالقوّة لتشهدها
</p>
<p style="direction:rtl;">نوراً للعالمين . چه لطيف است اين ماء عذب از يد ساقی محبور و چه
</p>
<p style="direction:rtl;">رقيق است اين خمر طهور از دست طلعت مخمور و چه نيکوست اين طعام
</p>
<p style="direction:rtl;">سرور از کؤوس کافور هنيئاً لمن شرب منها و عرف لذّتها و بلغ الی مقام معرفتها
</p>
<p style="direction:rtl;">ص ١٥
</p>
<p style="direction:rtl;">" بيش از اين گفتن مرا در خوی نيستبحر را گنجايش اندر جوی نيست "
</p>
<p style="direction:rtl;">زيرا که سرّ اين بيان در کنائز عصمت مکنون است و در خزائن
</p>
<p style="direction:rtl;">قدرت مخزون منزّه از جواهر بيان است و مقدّس از لطائف تبيان
</p>
<p style="direction:rtl;">حيرت در اين مقام بسيار محبوب است و فقر بحت بسيار مطلوب
</p>
<p style="direction:rtl;">اينست که ميفرمايد " الفقر فخری " و ديگر ذکر شده
</p>
<p style="direction:rtl;">" للّه تحت قباب العزّ طائفةاخفاهم فی ردآء الفقر اجلالاً "
</p>
<p style="direction:rtl;">آنها هستند که از چشم او ملاحظه نمايند و از گوش او گوش دارند چنانچه
</p>
<p style="direction:rtl;">در حديث مشهور مذکور است اخبار و آيات آفاقی و انفسی در اين
</p>
<p style="direction:rtl;">رتبه بسيار و لکن بدو حديث اکتفا ميرود تا نوری باشد از
</p>
<p style="direction:rtl;">برای مطالعين و سروری باشد برای مشتاقين . اوّل اينست
</p>
<p style="direction:rtl;">ص ١٦
</p>
<p style="direction:rtl;">که ميفرمايد " عبدی اطعنی حتّی اجعلک مثلی انا اقول کن فيکون
</p>
<p style="direction:rtl;">و انت تقول کن فيکون " و ثانی اين است که ميفرمايد ". يا ابن آدم
</p>
<p style="direction:rtl;">لا تأنس باحدٍ ما وجدتنی و متی اردتنی وجدتنی بارّاً قريباً ". آنچه
</p>
<p style="direction:rtl;">مذکور شد از اشارات بديعه و دلالات منيعه راجع است بحرف
</p>
<p style="direction:rtl;">واحد و نقطه واحده ذلک من سنّة اللّه و لن تجد لسنّة اللّه
</p>
<p style="direction:rtl;">تبديلاً و لا تحويلا . مدّتی است که اين نوشته را بياد شما شروع نمودم
</p>
<p style="direction:rtl;">و چون کاغذ قبل ملاحظه نشد قدری ابتدا گله و شکايت رفت و ليکن
</p>
<p style="direction:rtl;">توقيع تازه رفع نمود و سبب شد که رقعه را ارسال نمايم . ذکر حبّ
</p>
<p style="direction:rtl;">بنده در آن حضرت احتياج اظهار ندارد و کفی باللّه شهيداً . و در خدمت
</p>
<p style="direction:rtl;">جناب شيخ محمّد سلّمه اللّه تعالی باين دو فرد اکتفا نمودم معروض دارند
</p>
<p style="direction:rtl;">ص ١٧
</p>
<p style="direction:rtl;">" من کوی تو جويم که به از عرش برين است من روی تو بينم که به از باغ جنان است "
</p>
<p style="direction:rtl;">اذا عرضت امانة العشق علی القلم ابی ان يحملها فصار منصعقاً
</p>
<p style="direction:rtl;">" فلمّا افاق قال سبحانک انّی تبت اليک و انا اوّل المستغفرين "
</p>
<p style="direction:rtl;">و الحمد للّه ربّ العالمين .
</p>
<p style="direction:rtl;">" شرح اين هجران و اين سوز جگر اين زمان بگذار تا وقت دگر "
</p>
<p style="direction:rtl;">" خوشتر آن باشد که سرّ دلبرانگفته آيد در حديث ديگران "
</p>
<p style="direction:rtl;">" فتنه و آشوب و خون ريزی مجوبيش ازين از شمس تبريزی مگو "
</p>
<p style="direction:rtl;">و السّلام عليکم و علی من طاف حولکم و فاز بلقائکم . آنچه بنده از
</p>
<p style="direction:rtl;">پيش عرض نمودم مگس ميل فرمود اين از خوبی مرکّب ميشود
</p>
<p style="direction:rtl;">اگر چه سعدی در اين مقام فردی ذکر نموده
</p>
<p style="direction:rtl;">ص ١٨
</p>
<p style="direction:rtl;">" من دگر چيز نخواهم بنويسم که مگسزحمتم ميدهد از بسکه سخن شيرين است "
</p>
<p style="direction:rtl;">ديگر دست از تحرير عاجز شد التماس مينمايد که بس است
</p>
<p style="direction:rtl;">لهذا ميگويم سبحان ربّی و ربّ العزّة عمّا يصفون .
</p>
</body>
</html>