<!DOCTYPE html><html lang="en" dir="ltr">
<head>
    <meta charset="utf-8"/>
    <title>Title</title>

    <meta name="title" content="چهار وادی"/>
    <meta name="acronym" content=""/>
    <meta name="description" content=""/>
    <meta name="subject" content=""/>
    <meta name="language" content=""/>
    <meta name="created" content="2004-02-04T06:32:00"/>
    <meta name="modified" content=""/>
    <meta name="author" content="حضرت بهاءالله"/>
    <meta name="publisher" content="FFA"/>
    <meta name="publisher-url" content="firm-foundation.org"/>
    <meta name="original-language" content=""/>
    <meta name="translator" content=""/>

    <link rel="stylesheet" type="text/css" href="../_assets/global/base.css"/>
    <!-- <link rel='stylesheet' type='text/css' href='assets/{acronym}.css'> -->
</head>
<body>
<p>
چهار وادی
</p>
<p>
ص ١
</p>
<p>
هو العزيز المحبوب
</p>
<p>
" ای ضياء الحق حسام الدّين رادکه فلک و ارکان چه تو شاهی نزاد "
</p>
<p>
نميدانم چرا يک مرتبه رشتهء محبّت را گسيختيد و عهد محکم مودّت
</p>
<p>
را شکستيد مگر خدا نکرده قصوری در ارادت بهمرسيد و يا فتوری در خلوص
</p>
<p>
نيّت پيدا گشت که از نظر محو شدم و سهو آمدم ؟
</p>
<p>
" چه مخالفت بديدی که ملاطفت بريدیمگر آنکه ما ضعيفيم و تو احتشام داری "
</p>
<p>
ص ٢
</p>
<p>
و يا بيک تير از کارزار بر گشتی مگر نشنيده‌ايد استقامت شرط راه است
</p>
<p>
و دليل ورود بارگاه ؟ " انّ الّذين قالوا ربّنا اللّه ثمّ استقاموا تتنزّل
</p>
<p>
عليهم الملئکة " و ديگر ميفرمايد " فاستقم کما امرت " لهذا مستقرّين
</p>
<p>
بساط وصول را اين سلوک لازم و واجب است .
</p>
<p>
" من آنچه شرط بلاغ است باتو ميگويمتو خواه از سخنم پند گير و خواه ملال "
</p>
<p>
اگر چه زيارت جواب نامه ننموده ذکر ارادت نزد عقلا خطا و بيجاست
</p>
<p>
و لکن محبّت بديع ذ کر و قواعد قويم را منسوخ نمود و معدوم کرد .
</p>
<p>
" قصّهء ليلی مخوان و غصّهء مجنونعشق تو منسوخ کرد ذکر اوائل "
</p>
<p>
" نام تو ميرفت عاشقان بشنيدندهر دو برقص آمدند سامع و قائل "
</p>
<p>
فی حکمة الالهيّة و تنبيه الرّبانيّة
</p>
<p>
ص ٣
</p>
<p>
" من سر هر ماه سه روز ای صنمبی گمان بايد که ديوانه شوم "
</p>
<p>
" هان که امروز اوّل سه روزه استروز فيروز است نه فيروزه است "
</p>
<p>
شنيدم برای تبحيث و تدريس بتبريز و تفليس حرکت فرموده ايد و يا برای عروج
</p>
<p>
معارج بسنندج تشريف برده‌ايد . ای سيّد من متصاعدان
</p>
<p>
سموات سلوک از چهار طايفه بيش نيستند مختصری ذکر ميشود که در آن
</p>
<p>
خدمت معلوم و مبرهن گردد که هر طايفه را چه علامت است و چه مرتبت .
</p>
<p>
اوّل اگر سالکان از طالبان کعبه مقصودند اين رتبه متعلّق بنفس است
</p>
<p>
و لکن نفس اللّه القائمة فيه بالسّنن مراد است و در اين مقام نفس
</p>
<p>
محبوب است نه مردود و مقبول نه مقهور . اگر چه در اوّل اين رتبه محلّ
</p>
<p>
جدال است و ليکن آخر آن جلوس برعرش جلال چنانچه ميفرمايد
</p>
<p>
ص ٤
</p>
<p>
" ای خليل وقت وابراهيم هشاين چهار اطيار رهزن را بکش "
</p>
<p>
تا بعد از ممات سرّ حيات ظاهر شود و اين مقام نفس مرضيّه است
</p>
<p>
که ميفرمايد " فادخلی فی عبادی و ادخلی جنّتی ". اين مقام را اشارات
</p>
<p>
بسيار است و دلالات بيشمار اينست که ميفرمايد " سنريهم آياتنا
</p>
<p>
فی الافاق و فی انفسهم حتّی يتبيّن لهم انّه الحقّ " لا اله الّا هو پس
</p>
<p>
معلوم ميشود که کتاب نفس را بايد مطالعه نمود نه رسالهء نحو را چنانچه
</p>
<p>
ميفرمايد " اقرء کتابک و کفی بنفسک اليوم حسيبا "
</p>
<p>
حکايت آورده اند که عارف الهی با عالم نحوی همراه شدند
</p>
<p>
و همراز گشتند تا رسيدند بشاطی بحر العظمة . عارف بی تامّل توسّل فرموده
</p>
<p>
و بر آب راند و عالم نحوی چون نقش بر آب محو گشته مبهوت ماند .
</p>
<p>
ص ٥
</p>
<p>
بانگ زد عارف که چون عنان پيچيدی ؟ گفت ای برادر چکنم چون
</p>
<p>
پای رفتنم نيست سر نهادن اولی بود گفت آنچه از سيبويه و قولويه
</p>
<p>
اخذ نموده و از مطالب ابن حاجب و ابن مالک حمل فرموده ای بريز و از آب بگذر
</p>
<p>
" محو ميبايد نه نحو اينجا بدانگر تو محوی بيخطر بر آب ران "
</p>
<p>
و ديگر ميفرمايد " لا تکونوا کالّذين نسوا اللّه فانساهم انفسهم اولئک
</p>
<p>
هم الفاسقون ". و اگر سالکان از ساکنان حجرهء محمودند اين مقام راجع
</p>
<p>
بعقل ميشود که او را پيغمبر مينامند و رکن اعظم دانند ليکن عقل
</p>
<p>
کلّی ربّانی مقصود است که در اين رتبه تربيت امکان و اکوان بسلطنت
</p>
<p>
اوست نه هر عقل ناقص بيمعنی چنانچه حکيم سنائی ميگويد
</p>
<p>
ص ٦
</p>
<p>
" عقل جزئی کی تواند گشت بر قرآن محيط عنکبوتی کی تواند کرد سيمرغی شکار "
</p>
<p>
" عقل اگر خواهی که ناگه در عقيلت نفکند گوش گيرش در دبيرستان الرّحمن در آر "
</p>
<p>
و در اين مقام تلاطم بسيار است و طماطم بيشمار گاهی سالک را متصاعد
</p>
<p>
مينمايد و گاهی متنازل اين است که ميفرمايد
</p>
<p>
" مرّة تجذبنی الی عرش العماء و مرّة تهلکنی بنار الاغمآء "
</p>
<p>
چنانچه سرّ مکنونه از آيهء مبارکهء کهف در اين مقام معلوم ميشود که ميفرمايد :
</p>
<p>
" و تری الشّمس اذا طلعت تزاور عن کهفهم ذات اليمين و اذا غربت
</p>
<p>
تقرضهم ذات الشّمال وهم فی فجوة منه ذلک من آيات اللّه من يَهد اللّه
</p>
<p>
فهو المهتد و من يضلل فلن تجد له وليّاً مرشداً "اگر کسی اشارات
</p>
<p>
همين يک آيه را مطّلع شود او را کافی است . اين است که در وصف
</p>
<p>
ص ٧
</p>
<p>
اين رجال ميفرمايد " رجال لا تلهيهم تجارة و لا بيع عن ذکر اللّه " اين
</p>
<p>
مقام ميزان است و پايان امتحان و در اين رتبه هم استفاده ضرور
</p>
<p>
ندارد و در تعليم سالکين اين لجّه ميفرمايد " اتّقوا اللّه يعلّمکم اللّه " و
</p>
<p>
همچنين ميفرمايد " العلم نور يقذفه اللّه علی قلب من يشاء ". پس بايد محلّ را
</p>
<p>
آماده نمود و مستعدّ نزول عنايت شد تا که ساقی کفايت خمر مکرمت از زجاجهء 
</p>
<p>
رحمت بنوشاند " الا انّ بذلک فليتنافس المتنافسون " و حينئذٍ
</p>
<p>
اقول " انّا للّه و انّا اليه راجعون ". و اگر عاشقان از عاکفان بيت مجذوبند
</p>
<p>
اين سرير سلطنت را جز طلعت عشق جالس نتواند شد اين مقام
</p>
<p>
را شرح نتوانم و وصف ندانم
</p>
<p>
" با دو عالم عشق را بيگانگیوندر او هفتاد و دو ديوانگی "
</p>
<p>
ص ٨
</p>
<p>
" مطرب عشق اين زند وقت سماعبندگی بند و خداوندی صداع "
</p>
<p>
اين رتبه صرف محبّت ميطلبد و زلال مودّت ميجويد و در وصف اين
</p>
<p>
اصحاب ميفرمايد " الّذين لايسبقونه بالقول و هم بامره يعملون "
</p>
<p>
اين مقام نه سلطنت عقل را کفايت مينمايد و نه حکومت نفس را چنانچه
</p>
<p>
نبيّی از انبياء اللّه عرض نمود " الهی کيف الوصول اليک قال
</p>
<p>
الق نفسک ثمّ تعال ". ايشان قومی هستند که صفّ نعال را
</p>
<p>
با صدر جلال يک دانند و ايوان جمال را با ميدان جدال در سبيل
</p>
<p>
محبوب يک شمرند . و معتکفين اين بيت مطلب ندانند و مرکب برانند
</p>
<p>
جز نفس دوست از دوست هيچ نبينند کلّ الفاظ را مهمل دانند و
</p>
<p>
جميع مهملات را مستعمل دارند سر از پا نشناسند و دست از پا فرق نيابند
</p>
<p>
ص ٩
</p>
<p>
سراب را نفس آب گويند و ذهاب را سرّ اياب خوانند اينست
</p>
<p>
که ميگويند
</p>
<p>
" وصفی ز حسن روی تو در خانقه فتادصوفی طريق خانهء خمّار بر گرفت "
</p>
<p>
" عشقت بنای صبر بکلّی خراب کردجورت در اميد بيکبار بر گرفت "
</p>
<p>
در اين مقام تعليم و تعلّم البتّه عاطل ماند و باطل گردد
</p>
<p>
" عاشقان را شد مدرّس حسن دوستدفتر درس و سبقشان روی اوست "
</p>
<p>
" درسشان آشوب و شور و ولولهنی زيادات است و باب سلسله "
</p>
<p>
" سلسلهء اين قوم جعد مشکبارمسأله دور است امّا دور يار "
</p>
<p>
فی المناجات للّه تبارک و تعالی
</p>
<p>
" ای خدا ای لطف تو حاجت روابا تو ياد هيچکس نبود روا "
</p>
<p>
ص ١٠
</p>
<p>
" ذرّه علمی که در جان من استوا رهانش از هوا و خاک پست "
</p>
<p>
" قطره دانش که بخشيدی ز پيشمتّصل گردان بدرياهای خويش "
</p>
<p>
اذاً اقول لا حول و لا قوّة الّا باللّه المهيمن القيّوم . و اگر عارفان از واصلان
</p>
<p>
طلعت محبوبند اين مقام عرش فؤاد است و سرّ رشاد اين محلّ رمز
</p>
<p>
يفعل ما يشاء و يحکم ما يريد است که اگر کلّ من فی السّموات
</p>
<p>
و الارض الی يوم ينفخ فی الصّور شرح اين رمز شريف و سرّ لطيف را
</p>
<p>
فرمايند البتّه از عهده حرفی بر نيايند و احصا نتوانند زيرا که اين مقام
</p>
<p>
قَدَر است و سرّ مقدّر اينست که سؤال نمودند از اين مسأله فرمودند
</p>
<p>
"بحرٌ ذخّارٌ لا تلجه ابداً "باز سؤال فرمودند فرمودند" ليلٌ دامسٌ
</p>
<p>
لا تسلکه ". و هر کس ادراک اين رتبه نمود البتّه ستر نمايد و اگر رشحی
</p>
<p>
ص ١١
</p>
<p>
اظهار دارد و يا ابراز نمايد البتّه سر او بر دار مرتفع خواهد شد . با وجود اين
</p>
<p>
قسم بخدا که اگر طالب مشهود می گشت مذکور می آمد زيرا که ميفرمايد
</p>
<p>
" الحبّ شرفٌ لم يکن فی قلب الخائف الرّاهب و انّ السّالک
</p>
<p>
الی اللّه فی منهج البيضاء و الرّکن الحمراء لن يصل الی مقام وطنه الّا
</p>
<p>
بکفّ الصّفر عمّا فی ايدی النّاس و من لم يخف اللّه اخافه اللّه
</p>
<p>
من کلّ شیء و من خاف اللّه يخاف منه کلّ شیء "
</p>
<p>
" پارسی گو گر چه تازی خوشتر استعشق را خود صد زبان ديگر است "
</p>
<p>
چه مليح است اين فرد در اين مقام
</p>
<p>
" گر درّ عطا بخشد اينک صدفش دلهاور تير بلا آيد اينک هدفش جانها "
</p>
<p>
و اگر مخالف حکم کتاب نمی بود البتّه قاتل خود را از مال خود قسمت
</p>
<p>
ص ١٢
</p>
<p>
ميدادم و ارث می‌بخشيدم و منّتش می‌بردم و دستش بر چشم
</p>
<p>
می‌ماليدم و ليکن چکنم نه مال دارم نه سلطان قضا چنين امضا فرموده .
</p>
<p>
حينئذ اجد رائحة المسک من قمص الهآء عن يوسف البهاء کانّی
</p>
<p>
وجدتها قريباً ان انتم تجدونها بعيداً
</p>
<p>
" بوی جانی سوی جانم ميرسدبوی يار مهربانم ميرسد "
</p>
<p>
" از برای حقّ صحبت سالهابازگو حالی از آن خوش حالها "
</p>
<p>
" تا زمين و آسمان خندان شودعقل و روح و ديده صد چندان شود "
</p>
<p>
اين محلّ صحو بحت و محو بات است محبّت را در اين رتبه راهی نيست
</p>
<p>
و مودّت را مقامی نه چنانچه ميفرمايد " المحبّة حجابٌ بين المحبّ و المحبوب "
</p>
<p>
محبّت در اين مقام قمص و حجاب ميشود و آنچه غير از او است غطا
</p>
<p>
ص ١٣
</p>
<p>
ميگردد اين است که حکيم سنائی ميگويد
</p>
<p>
" سوی آن دلبر نپويد هيچ دل با آرزوبا چنان گُل رخ نخسبد هيچ تن با پيرهن "
</p>
<p>
زيرا که اين عالم امر است و منزّه از اشارات خلق رجال اين بيت
</p>
<p>
بر بساط نشاط با کمال فرح و انبساط الوهيّت مينمايند و ربوبّيت ميفرمايند
</p>
<p>
و بر نمارق عدل متمکّن شده‌اند و حکم ميرانند و هر ذی حقّی را بقدر و اندازه
</p>
<p>
عطا ميفرمايند و شاربان اين کأس در قباب عزّت فوق عرش قدم
</p>
<p>
ساکنند و در خيام رفعت بر کرسيّ عظمت جالس الذّين " لا يرون فيها
</p>
<p>
شمساً و لا زمهريراً ". در اين رتبه سموات عُلی با ارض ادنی تعارض ندارد
</p>
<p>
و تفاوت نجويد زيرا که مقام الطاف است نه بيان اضداد اگر چه
</p>
<p>
در هر آن در شأن بديع جلوه نمايند يک شأن بيش نيست اين است
</p>
<p>
ص ١٤
</p>
<p>
که در اين مقام ميفرمايد " لا يشغله شأن عن شأن " و در مقام ديگر
</p>
<p>
" کلّ يوم هو فی شأن " - ذلک من طعام الّذی لم يتسنّه طعمه و لن
</p>
<p>
يتغيّر لونه اگر قدری ميل فرمائی البتّه اين آيه را تلاوت مينمائی
</p>
<p>
" و جّهت وجهی للّذی فطر السّموات و الارض حنيفاً مسلماً و ما انا من
</p>
<p>
المشرکين " و " کذلک نری ابراهيم ملکوت السّموات و الارض و ليکون
</p>
<p>
من الموقنين " اذا فادخل يدک فی جيبک ثمّ اخرجها بالقوّة لتشهدها
</p>
<p>
نوراً للعالمين . چه لطيف است اين ماء عذب از يد ساقی محبور و چه
</p>
<p>
رقيق است اين خمر طهور از دست طلعت مخمور و چه نيکوست اين طعام
</p>
<p>
سرور از کؤوس کافور هنيئاً لمن شرب منها و عرف لذّتها و بلغ الی مقام معرفتها
</p>
<p>
ص ١٥
</p>
<p>
" بيش از اين گفتن مرا در خوی نيستبحر را گنجايش اندر جوی نيست "
</p>
<p>
زيرا که سرّ اين بيان در کنائز عصمت مکنون است و در خزائن
</p>
<p>
قدرت مخزون منزّه از جواهر بيان است و مقدّس از لطائف تبيان
</p>
<p>
حيرت در اين مقام بسيار محبوب است و فقر بحت بسيار مطلوب
</p>
<p>
اينست که ميفرمايد " الفقر فخری " و ديگر ذکر شده
</p>
<p>
" للّه تحت قباب العزّ طائفةاخفاهم فی ردآء الفقر اجلالاً "
</p>
<p>
آنها هستند که از چشم او ملاحظه نمايند و از گوش او گوش دارند چنانچه
</p>
<p>
در حديث مشهور مذکور است اخبار و آيات آفاقی و انفسی در اين
</p>
<p>
رتبه بسيار و لکن بدو حديث اکتفا ميرود تا نوری باشد از
</p>
<p>
برای مطالعين و سروری باشد برای مشتاقين . اوّل اينست
</p>
<p>
ص ١٦
</p>
<p>
که ميفرمايد " عبدی اطعنی حتّی اجعلک مثلی انا اقول کن فيکون
</p>
<p>
و انت تقول کن فيکون " و ثانی اين است که ميفرمايد ". يا ابن آدم
</p>
<p>
لا تأنس باحدٍ ما وجدتنی و متی اردتنی وجدتنی بارّاً قريباً ". آنچه
</p>
<p>
مذکور شد از اشارات بديعه و دلالات منيعه راجع است بحرف
</p>
<p>
واحد و نقطه واحده ذلک من سنّة اللّه و لن تجد لسنّة اللّه
</p>
<p>
تبديلاً و لا تحويلا . مدّتی است که اين نوشته را بياد شما شروع نمودم
</p>
<p>
و چون کاغذ قبل ملاحظه نشد قدری ابتدا گله و شکايت رفت و ليکن
</p>
<p>
توقيع تازه رفع نمود و سبب شد که رقعه را ارسال نمايم . ذکر حبّ
</p>
<p>
بنده در آن حضرت احتياج اظهار ندارد و کفی باللّه شهيداً . و در خدمت
</p>
<p>
جناب شيخ محمّد سلّمه اللّه تعالی باين دو فرد اکتفا نمودم معروض دارند
</p>
<p>
ص ١٧
</p>
<p>
" من کوی تو جويم که به از عرش برين است من روی تو بينم که به از باغ جنان است "
</p>
<p>
اذا عرضت امانة العشق علی القلم ابی ان يحملها فصار منصعقاً
</p>
<p>
" فلمّا افاق قال سبحانک انّی تبت اليک و انا اوّل المستغفرين "
</p>
<p>
و الحمد للّه ربّ العالمين .
</p>
<p>
" شرح اين هجران و اين سوز جگر اين زمان بگذار تا وقت دگر "
</p>
<p>
" خوشتر آن باشد که سرّ دلبرانگفته آيد در حديث ديگران "
</p>
<p>
" فتنه و آشوب و خون ريزی مجوبيش ازين از شمس تبريزی مگو "
</p>
<p>
و السّلام عليکم و علی من طاف حولکم و فاز بلقائکم . آنچه بنده از
</p>
<p>
پيش عرض نمودم مگس ميل فرمود اين از خوبی مرکّب ميشود
</p>
<p>
اگر چه سعدی در اين مقام فردی ذکر نموده
</p>
<p>
ص ١٨
</p>
<p>
" من دگر چيز نخواهم بنويسم که مگسزحمتم ميدهد از بسکه سخن شيرين است "
</p>
<p>
ديگر دست از تحرير عاجز شد التماس مينمايد که بس است
</p>
<p>
لهذا ميگويم سبحان ربّی و ربّ العزّة عمّا يصفون .
</p>
</body>
</html>