<html>
<head>
    <meta http-equiv="content-type" content="text/html; charset=UTF-8"/>
    <title>template</title>
    <link type="text/css" rel="stylesheet" href="base.css"/>
</head>
<script type="text/javascript">
    function openAside(id) {
        var aside = document.getElementsByName(id)[0];
        if (aside.style.display != 'block') {
            aside.style.display = 'block';
        } else {
            aside.style.display = 'none';
        }
    }
</script>
<body>
<p>بهاءالله وعصر جديد</p><p/><p/><p/><p>تأليف</p><p>ج. اي. اسلمنت</p><p/><p>ترجمة</p><p>ع. بشير إلهي</p><p>هـ. رحيمي</p><p>ف. سليماني</p><p/><p/><p/><p/><p/><p/><p/><p/><p/><p/><p/><p/><p/><p/><p/><p/><p/><p/><p/><p/><p/><p/><p>ص 3</p><p>EDITORA BAHA'I - BRAZIL</p><p>Rua Engenheiro Gama Lobo, 267 Vila Isabel</p><p>20. 551 Rio De Janeiro / RJ, Brazil</p><p>ص 4</p><p>فهرست</p><p>الصفحة</p><p>5مقدّمهء مؤلّف</p><p>7فصل اوّل:بشارات</p><p>19فصل دوم:حضرت باب مبشّر</p><p>33فصل سوم:حضرت بهاءالله</p><p>61فصل چهارم:حضرت عبدالبهاء</p><p>85فصل پنجم:بهائی يعنی چه</p><p>103فصل ششم:دعا و مناجات</p><p>117فصل هفتم:صحّت و علاج</p><p>133فصل هشتم:وحدت اديان</p><p>151فصل نهم:تمدّن حقيقی</p><p>177فصل دهم:راه صلح</p><p>197فصل يازدهم:احکام و تعاليم مختلفه</p><p>221فصل دوازدهم:دين و علم</p><p>239فصل سيزدهم:نبوّاتی که اهر بهائی تحقّق يافته است</p><p>263فصل چهاردهم:نبوّات حضرت بهاءالله و حضرت عبدالبهاء</p><p>281فصل پانزدهم:نظری به گذشته و آينده</p><p>313خاتمه</p><p>ص ٥</p><p>مقدّمهء مؤلّف</p><p>در دسامبر سال ١٩١٤ ضمن مذاکره با بعضی از دوستانی که</p><p>حضرت عبدالبهاء را ملاقات کرده بودند و دستيابی ببعضی از جزوات ،</p><p>برای أوّلين بار با تعاليم بهائی آشنا شدم و بی در‌نگ جامعيّت و هيمنت</p><p>و زيبائی آن سخت در من اثر کرد . تأثير تعاليم مزبور در من از آنجهت</p><p>بود که ديدم بيشتر و بهتر از هر يک از اديان ديگر که من بآنها معرفت</p><p>داشتم نيازمنديهای دنيای جديد را مرتفع ميسازد و بعداً هر چه بيشتر در مورد</p><p>اين تعاليم تحقيق و مطالعه کردم بر ثبوت و رسوخ عقيده‌ام افزود. و چون در</p><p>صدد کسب آشنائی بيشتر با اين امر برآمدم ديدم اشکالات زيادی در</p><p>تحصيل کتب و آثاری که بآن احتياج داشتم موجود است لذا در صدد</p><p>برآمدم خلاصه‌ای از آنچه را که کسب کرده‌ام بصورت کتاب درآورم تا</p><p>بسهولت مورد استفاده ديگران قرار گيرد .</p><p>همينکه پس از جنگ ارتباط با فلسطين مجدّداً برقرار شد عريضه‌ای</p><p>حضور حضرت عبدالبهاء معروض و بضميمه نسخه‌ای از نه فصل اوّل</p><p>کتاب را که پيش نويس آن تقريباً حاضر بود فرستادم. در جواب شرحی</p><p>تشويق آميز و در نهايت محبّت دريافت داشتم که ضمناً از روی ملاطفت</p><p>دعوت شده بودم به حيفا رفته با آن حضرت ملاقات نمايم و نسخهء خطی تمام</p><p/><p>ص ٦</p><p>کتاب را همراه ببرم . اين دعوت را با کمال مسرّت پذيرفتم و اين افتخار</p><p>بزرگ نصيب من شد که در زمستان ١٩١٩-١٩٢٠ مدّت دو ماه و نيم</p><p>مهمان حضرت عبدالبهاء باشم. طی اين دورهء ملاقات حضرت عبدالبهاء</p><p>در فرصتهای عديده راجع به کتاب با من مذاکره فرمودند و نظريّات</p><p>گرانبهائی برای بهبود کتاب ارائه و فرمودند وقتی تجديد نظر کردم</p><p>و پيش نويس کامل آماده شد دستور خواهند فرمود تمام آن بفارسی ترجمه</p><p>شود که بتوانند در آن ملاحظه نموده هرجا لازم باشد تصحيح يا اصلاح</p><p>نمايند . تجديد نظر و ترجمه کتاب طبق دستور انجام شد و حضرت عبدالبهاء</p><p>در ضمن مشاغل کثيره فرصت يافته تا قبل از صعود مبارک سه فصل و نيم</p><p>آنرا تصحيح فرمودند ( فصول يک و دو و پنج و قسمتی از فصل سوم ) . بسيار</p><p>موجب تأسّف است که امکان تصحيح تمام کتاب بوسيلهء حضرت</p><p>عبدالبهاء ميسّر نگرديد زيرا در آنصورت بر قدر و ارزش کتاب بسيار</p><p>افزوده ميشد . بعداً تمام نسخه خطّی توسّط هيئتی از طرف محفل روحانی</p><p>ملّی انگلستان بدقّت تجديد نظر گرديد و اجازه طبع از طرف آن محفل صادر شد .</p><p>از ميس روزنبرگ و خانم کلوديا کولز و ميرزا لطف اللّه حکيم و آقايان</p><p>روی ويلهلم و مونتفورت ميلز و دوستان ديگر که در تهيّه کتاب کمکهای</p><p>ذيقيمتی نمودند تشکّر کرده خود را مديون مساعدت آنان ميدانم .</p><p>کتابت و تلفّظ اسامی فارسی و عربی متن انگليسی اين کتاب طبق رويّه‌ايست که </p><p>حضرت شوقی افندی برای استفاده در سراسر عالم بهائی توصيه فرموده‌اند .</p><p>ج . ای . اسلمونت</p><p/><p>ص ٧</p><p>فصل اوّل</p><p>بشارات</p><p>" موعود جميع ملل عالم ظاهر و آشکار گشته، چه که جميع ملل</p><p>و مذاهب هر يک منتظر موعودی هستند و حضرت بهاءاللّه موعود کلّ "(١) .</p><p>اعظم واقعه در تاريخ</p><p>اگر بدقّت بمراحل ترقّی و تقدّم انسان چنانکه در صفحات تاريخ</p><p>مضبوط است مراجعه کنيم واضح و مشهود گردد که عامل اصلی در ترقّی</p><p>عالم انسانی ظهور نفوسی است که در ازمنه مختلفه قيام کرده از حدود</p><p>عقايد متداوله عصر خود پا فراتر نهاده کاشف حقايق و اسراری بوده‌اند که</p><p>تا آن زمان مجهول بوده است . فی الحقيقه تقدّم و تجدّد عالم در مقام اوّل </p><p>مرهون مخترعين و مبتکرين و نوابغ و انبياست .</p><p>کارلايل (٢) فيلسوف انگليسی ميگويد :</p><p>" اين حقيقت بنظر ما بسيار واضح و روشن است که ... کسيکه</p><p>نزدش حکمت ساميه و حقيقتی روحانی و بيسابقه باشد نه فقط از ده‌ها</p><p>و هزارها نفر بلکه از کلّيّهء کسانيکه دارای آن قوّه نيستند تواناتر است و با</p><p>قدرتی آسمانی و ملکوتی در ميان خلق ظاهر ميشود چنانکه گوئی با شمشيری</p><p>-------------------------------------------------------------------------</p><p>١) از لوح حضرت عبدالبهاء بافتخار اورليا بثلن ( Aurelia Behtlen ) .</p><p>٢) Carlyle</p><p/><p>ص ٨</p><p>از اسلحه خانه عالم بالا آمده که هيچ سپر و برج و باروی آهنين يارای مقابله با او را ندارد "(٣) .</p><p>در تاريخ علوم و فنون و موسيقی شواهد زيادی بر اين حقيقت در</p><p>دست است ولی در هيچ مورد اهمّيّت عظيم اين فرد ممتاز و رسالت او آنقدر که</p><p>در عرصه ديانت مشهود است واضح و آشکار نيست. زيرا ملاحظه گشته</p><p>که در طول قرون و اعصار هرگاه حيات روحانی انسان بانحطاط و تدنّی</p><p>گرائيده و اخلاق عمومی فاسد شده پيامبری که وجودش حيرت انگيز</p><p>و اسرارآميز است در بين خلق مبعوث گشته و فريداً وحيداً در مقابل اهل</p><p>عالم بدون اينکه احدی از افراد نوع بشر شايستگی و لياقت تعليم يا راهنمائی</p><p>او را داشته يا افکار عاليه او را بطور کامل درک نموده يا در مسئوليّت او</p><p>شرکت جسته باشد، مانند شخصی بينا در ميان نابينايان برخاسته و رسالت</p><p>حقّ و حقيقت و عدالت خود را اعلان نموده است .</p><p>چنانچه در هر عصری يکی از مظاهر بزرگ ربّانی مانند حضرت</p><p>کريشنا و حضرت زردشت و حضرت موسی و حضرت عيسی و حضرت محمّد</p><p>بفاصلهء چند قرن از يکديگر در افق شرق ظاهر و مانند شمس روحانی</p><p>افکار تاريک انسانی را روشن و نفوس نائمه را بيدار کرده‌اند . در ميان اين</p><p>مؤسّسين اديان هر چند بعضی دارای امتياز خاصّ می‌باشند با اينحال نظر</p><p>ما دربارهء افضليّت نسبی آنان هر چه باشد مجبور باذعان اين حقيقت</p><p>هستيم که آنها بزرگترين عامل مؤثّر در تربيت و تهذيب نوع بشر بوده‌اند همه</p><p>باتّفاق اعلام ميدارند که کلامشان از جانب خود نبوده بلکه بوحی الهی</p><p>است و آنان حاملين آن هستند . در کتب و صحف و بياناتشان اشارات</p><p>و مواعيد بسياری موجود است مشعر بر اينکه در آخر الزّمان يک مربّی</p><p>بزرگ جهانی ظاهر گردد که مساعی آنان را اکمال و بثمر رساند و بر</p><p>بسيط زمين حکومت صلح و عدالت مستقرّ سازد و همه اجناس و اديان و ملل</p><p>------------------------------------------------------------------------------</p><p>٣) نقل از کتاب علامات زمان ( Signs of the Times ).</p><p>ص 9</p><p>و قبائل را اعضای عائله واحده گرداند تا جز " يک رمه و يک شبان "(٤)</p><p>باقی نماند و خلق جهان از کوچک و بزرگ بمعرفت اللّه و محبّت اللّه نائل شود .</p><p>شکّی نيست که ظهور اين " مربّی عالم انسانی " در آخر الزّمان</p><p>هنگاميکه ظاهر شود بزرگترين واقعه در تاريخ انسانی بشمار ميآيد. و اکنون</p><p>ديانت بهائی بعالميان اين بشارت را اعلام ميدارد که اين مربّی عظيم ظاهر</p><p>و آيات و بيّناتش باهر و مدوّن و موجود و هر طالب حقيقتی ميتواند در آن</p><p>تمعّن کرده دريابد که " يوم الرّبّ " اکنون طالع و " شمس حقيقت " اشراق نموده است .</p><p>هرچند حال فقط کسانی که در قلل ايقان و ذروه عرفان حقّ سالک</p><p>بوده بمشاهده آن کوکب نورانی فائز ولی اکنون اشعّه ساطعهء آن ارض و سماء</p><p>را نورانی ساخته و عنقريب پرتو آن از فراز کوهها نمايان و با کمال قوّت</p><p>دشتها و صحاری و واديها را منوّر ساخته روح حيات و هدايت بجميع مبذول خواهد داشت .</p><p>نشئه جديد در عالم</p><p>اينکه عالم در طول قرن نوزدهم و اوائل قرن بيستم (٥) از سکرات</p><p>موت قرون گذشته رهائی يافته وبحيات جديدی داخل شده متّفق عليه عموم</p><p>است . اصول قديمه مادّيّت و اغراض شخصيّه و تعصّبات مذهبی و نژادی</p><p>و وطنی و عداوتهای گوناگون در ميان خرابيهائی که از آن بوجود آمده در</p><p>حال زوال و اضمحلال است و در مقابل در جميع بلاد آثار روح جديد ايمان</p><p>و اخوّت و تعاون بين المللی بچشم ميخورد که قيودات قديمه و حدودات کهنه</p><p>را از هم پاشيده و مطرود ميسازد . در هر قسمت از حيات بشری تغييرات</p><p>--------------------------------------------------------------------------</p><p>٤) انجيل يوحنّا ١٠/١٦ .</p><p>٥) اين کتاب کمی پس از جنگ جهانی اوّل نوشته شده است .</p><p/><p>ص ١٠</p><p>انقلابی ، با عظمتی بی‌نظير ظاهر شده است با اينکه عصر قديم هنوز</p><p>بکلّی نمرده و با شئون قرن جديد بمنازعه مرگ و زندگی مشغول است</p><p>و با اينکه شرّ و فساد زياد و مهيب و دارای قدرتی شديد است ولی با سطوت</p><p>و قوّتی بديع و اميدی جديد در معرض تحقيق و تدقيق و حمله قرار گرفته</p><p>است . هر چند ابرهای تيره و تار و تهديد آميز در افق نمايان است ولی بارقه</p><p>اميد و سعادت درخشيده و راه ترقّی و تعالی را روشن ساخته و موانع و مهالکی</p><p>را که مانع پيشرفت است نمودار و عيان ساخته است .</p><p>در قرن هيجدهم اوضاع طور ديگر بود . در آن موقع ظلمات فقر</p><p>روحانی و اخلاقی که دنيا را احاطه کرده بود بسختی با مختصر شعاعی</p><p>تخفيف مييافت و احوال مانند تاريکترين ساعات قبل از فجر بود که</p><p>چراغهای کم نور و شمع‌های بآخر رسيده فقط تيرگی و ظلمت آنرا بهتر</p><p>نمايان ميساخت . کارلايل (٦) فيلسوف انگليسی در کتاب خود موسوم به</p><p>" فردريک کبير " (٧) درباره قرن هيجدهم چنين مينگارد :</p><p>" قرنی که تاريخ ندارد اگر هم داشته باشد لايق ذکر نيست قرنی</p><p>که مملوّ از خدعه و تزوير بود و در قرون ماضيه سابقه نداشت و بحدّی فساد</p><p>اشاعه و عموميّت يافته بود که کسی تصوّر قبح آن را نمينمود و چنان در</p><p>دروغ و تزوير فرورفته و تا مغز استخوان آغشته شده بود که در حقيقت پيمانه</p><p>لبريز بود و تنها انقلاب فرانسه‌ای را لازم داشت که بدان خاتمه دهد ...</p><p>بنظر من چنين خاتمه‌ای برای چنان قرنی بسيار مناسب بود ... زيرا بار</p><p>ديگر احتياج بيک ظهور الهی محسوس بود تا ابناء بشر خواب آلود و سبکسر</p><p>را قبل از اينکه در ورطهء عالم شيطانی فروروند از خواب غفلت بيدار و هشيار کند "(٨) .</p><p>---------------------------------------------------------------------------------------</p><p>٦) Carlyle ٧) Frederick the Great</p><p>٨) کتاب اوّل فردريک کبير ، فصل اوّل .</p><p/><p>ص ١١</p><p>قرن حاضر بالنّسبه بقرن هيجدهم چون طلوع فجر است بعد از</p><p>تاريکی يا حلول بهار است پس از زمستان . جهان با روح و حيات جديد</p><p>باهتزاز آمده ، افکار و اميدهای جديد جوانه زده و اموری که تا چند سال</p><p>پيش از محالات شمرده ميشد اکنون بصورت واقعيّات مسلّم در آمده است .</p><p>مسائلی ديگر که بنظر ميآمد قرنها لازمست تا بظهور رسد اکنون از شئون</p><p>عادی محسوب است . حال ما در هوا پرواز و زير دريا مسافرت ميکنيم و با</p><p>سرعت برق پيام باطراف دنيا ميفرستيم و در اين ساليان اخير ما آنقدرها</p><p>معجزه ديده‌ايم که ذکر آنها ديگر ميسّر نيست .</p><p>شمس حقيقت و عدالت</p><p>آيا علّت ظهور اين رستاخيز بغتی در سراسر جهان چيست ؟ بهائيان</p><p>عقيده دارند نتيجهء فيوضات روح القدس است که بواسطه حضرت بهاءاللّه بعالم افاضه شده است .</p><p>حضرت بهاءاللّه که بسال ١٨١٧ در ايران متولّد و در ١٨٩٢ در</p><p>اراضی مقدّسه بدرود حيات گفتند بعالم اعلام فرمودند که پيغمبر يا مظهر</p><p>الهی و بخشندهء نور از عالم روحانی هستند همچنانکه خورشيد نوربخش عالم</p><p>مادّی است . و بهمان قسم که خورشيد ظاهری بر زمين تابش نمايد و باعث</p><p>انبات نباتات و رشد و نمای عناصر مادّی گردد ، شمس حقيقت نيز بوسيلهء</p><p>مظهر ظهور الهی بر جهان دل و جان پرتو افکند و افکار و اخلاق و صفات</p><p>انسان را تربيت نمايد و همچنانچه اشعّه خورشيد ظاهری در زوايای تاريک</p><p>و ظلمانی جهان تأثير و نفوذ کرده حتّی بمخلوقاتی که هرگز خورشيد را</p><p>نديده‌اند گرما و فيض زندگی ميبخشد ، بهمين قسم فيوضات روح ‌القدس</p><p>بوسيله مظهر ظهور الهی در حيات معنوی نفوس اثر کرده و عقول و افکار</p><p>مستعدّه را حتّی در ميان نفوس و اماکنی که نام مظهر الهی را نشنيده‌اند الهام ميبخشد .</p><p/><p>ص ١٢</p><p>ظهور مظهر الهی مانند حلول فصل بهار و روز رستاخيز است که در</p><p>آن مردگان روحانی بحيات جديده زنده شوند و حقيقت اديان الهی تجديد و بار</p><p>ديگر استقرار يابد و " سماوات جديد و ارض جديد " ظاهر شود .</p><p>امّا در عالم طبيعت فصل بهار نه فقط باعث رشد و نما و انبعاث حيات</p><p>جديد است بلکه از طرف ديگر موجب انهدام و اضمحلال هر شیء پوسيدهء</p><p>بيفايده است و همان خورشيدی که سبب شکفتگی گلها و ازهار و رشد</p><p>و رونق اشجار ميگردد اشياء بيجان و بيثمر را نيز معدوم و مضمحل ميسازد</p><p>يخهای زمستان زمهرير را آب کند و برفها را ذوب نمايد و سيلها جاری سازد</p><p>و طوفانها برانگيزد تا زمين را پاک و پاکيزه نمايد . در جهان روحانی نيز وضع</p><p>بهمين منوال است . اشعّه شمس روحانی تغييرات و انقلابات مشابهی ايجاد</p><p>نمايد و ميتوان گفت که يوم ظهور شمس حقيقت روز رستاخيز يا روز قيامت</p><p>و يوم الجزاست . در آن روز فساد اخلاق و تقاليد و بدعتهای مذاهب و افکار</p><p>و رسوم مندرسه زائل و برطرف شود و يخ و برف تعصّبات و خرافات که در</p><p>فصل زمستان متراکم شده ذوب و منقلب گردد و قوائی که مدّت‌ها منجمد</p><p>و مخمود مانده بود سيل آسا بجريان افتد و جهان را خلعت جديد بپوشاند .</p><p>رسالت حضرت بهاءاللّه</p><p>حضرت بهاءاللّه واضحاً و مکرّراً اعلام فرمودند که همان مربّی عظيم</p><p>و معلّمی هستند که همهء اقوام و ملل مدّتها منتظر ظهورشان بودند و حامل</p><p>فيض مجيدی هستند که شامل جميع فيوضات سابقه است بطوريکه جميع</p><p>اديان سالفه مانند انهاری که باقيانوس ميريزند بآن ملحقّ و منتهی خواهند</p><p>شد . اساسی بنا نهادند که پايهء استوار برای وحدت سراسر جهانست و قرن</p><p>پرشکوه صلح و سلام بين ملل و اقوام و دوستی و ائتلاف بين الانام را که</p><p>پيغمبران پيشگوئی کرده و شعرا برای آن نغمه سرائی نموده‌اند آغاز نمودند .</p><p>تحرّی حقيقت ، وحدت عالم انسانی ، وحدت اديان ، اتّفاق شعوب</p><p/><p>ص ١٣</p><p>و قبائل ، اتّحاد شرق و غرب ، توافق بين دين و علم ، ازاله تعصّبات</p><p>و خرافات ، تساوی حقوق رجال و نساء ، استقرار عدالت و حقّ ، تأسيس</p><p>محکمهء کبرای بين المللی ، وحدت لسان ، اشاعه و بسط اجباری تعليم و تربيت</p><p>و بسياری اصول ديگر از جمله تعاليمی است که در نيمه اخير قرن نوزدهم</p><p>از قلم حضرت بهاءاللّه در ضمن کتب و الواح بيشمار که مخاطب بعضی از</p><p>آنها سلاطين و فرمانروايان جهان هستند نازل گرديده‌است .</p><p>پيام حضرت بهاءاللّه در جامعيّت و وسعت بطور شگفت انگيزی با</p><p>مقتضيات و احتياجات زمان مطابق و موافق است. مسائل مبتلا به جامعه</p><p>بشری هيچگاه باين درجه عظيم و مفصّل و راه حلهائی هم که پيشنهاد شده</p><p>هيچوقت اينقدر متعدّد و متضاد نبوده ، احتياج به يک مربّی عظيم جهانی</p><p>نيز در هيچ عصری باين ضرورت از طرف عامّه احساس نشده و انتظار</p><p>ظهور چنين مربّی عظيم شايد هرگز باين درجه از شدّت و عموميّت نبوده است .</p><p>تحقّق نبوّات</p><p>حضرت عبدالبهاء ميفرمايند :</p><p>" و چون حضرت مسيح در بيست قرن پيش ظاهر شد باوجود آنکه</p><p>يهود در نهايت انتظار ظهور آن حضرت بودند و هر روز دعا ميکردند که خدايا</p><p>ظهور مسيح را تعجيل نما و گريه ميکردند لکن بعد از طلوع آن شمس</p><p>حقيقت انکار کردند و بنهايت عداوت برخاستند و عاقبت آن روح الهی</p><p>و کلمة اللّه را بصليب زدند و نام شريفش را بعل زبول استغفر اللّه يعنی</p><p>شيطان نهادند چنانکه نصّ انجيل است. و سبب اين بود که ميگفتند که</p><p>ظهور مسيح بنصّ واضح تورات مشروط بعلاماتی است و تا اين علامات</p><p>ظاهر نشود هرکس ادّعای مسيحی کند کاذبست و آن علامات اينست که</p><p>آن مسيح بايد از محلّی غير معلوم بيايد و ما خانهء او را در ناصره جميع ميدانيم</p><p/><p>ص ١٤</p><p>يا از ناصره شخص صالحی ظاهر خواهد شد. علامت ثانی اينست که</p><p>عصای او بايد از حديد باشد يعنی با شمشير بايد چوپانی کند حال اين</p><p>مسيح عصای چوبی نيز در دست ندارد. و من جملهء شروط و علامات</p><p>اينست که بايد بر سرير داود بنشيند سلطنت داودی تشکيل نمايد حال</p><p>سرير داود سهل است حتّی حصير ندارد. و من جملهء شروط ترويج جميع</p><p>احکام توراتست حال بکلّی احکام تورات را نسخ کرده حتّی سبت را</p><p>شکسته و حال آنکه نصّ توراتست که اگر نفسی ادّعای نبوّت کند</p><p>و معجزات نيز ظاهر کند ولی سبت را بشکند او را بکشيد. و منجملهء شروط</p><p>اينست که در زمان سلطنت او عدالت بدرجه‌ای رسد که عدل و حقّ از عالم</p><p>انسان بعالم حيوان سرايت نمايد مار و موش باهم در يک حفره مأوی نمايند</p><p>و باز و کبک در يک آشيانه لانه کنند و شير و آهو در يک چراگاه بچرند و گرگ</p><p>و ميش از يک چشمه بنوشند حال ظلم و عدوان در زمان او بدرجه‌ای رسيده که</p><p>خود او را بصليب زنند.و از جملهء شروط اينست که در زمان مسيح بايد يهود</p><p>سرفراز گردند و غالب بر جميع امم عالم شوند حال يهود در کمال ذلّت اسير</p><p>و ذليل دولت رومانند، پس چگونه اين مسيح موعود توراتست؟ چنين اعتراض</p><p>بر آن شمس حقيقت مينمودند و حال آنکه آن روح الهی موعود تورات بود</p><p>ولی چون يهود معنی اين علامات و شروط را نمی‌فهميدند کلمة اللّه را بصليب</p><p>زدند. امّا بهائيان گويند جميع اين علامات بتمامه در ظهور حضرت مسيح</p><p>تحقّق يافت ولی يهود حقيقت اين علامات که بعنوان رمز در تورات بيان</p><p>شده نفهميدند لهذا روح اللّه را انکار نمودند و بدار زدند. مثلاً از جملهء شروط</p><p>سلطنت است گويند سلطنت حضرت مسيح سلطنت آسمانی بود ، الهی</p><p>بود ، ابدی بود ، نه سلطنت ناپلئونی که باندک زمانی زائل شد و قريب دو</p><p>هزار سال است که اين سلطنت حضرت مسيح تأسيس شده و الی الآن باقی</p><p>و برقرار و الی الابد آن ذات مقدّس بر اين سرير ابدی مستقرّ و همچنين سائر</p><p>علامات کلّ ظاهر شده ولی يهود نفهميدند و قريب دو هزار سال است که</p><p>حضرت مسيح با جلوهء الهی ظاهر شده‌اند و هنوز يهود منتظر ظهور</p><p/><p>ص ١٥</p><p>مسيح‌اند و خود را حقّ و مسيح را باطل ميدانند " . انتهی .</p><p>هرگاه يهود بخود حضرت مسيح رجوع کرده بودند البتّه آن حضرت</p><p>معنای حقيقی اين نبوّات را دربارهء خود بيان فرموده بودند. و اکنون ما بايد</p><p>از اين واقعه پند گيريم و قبل از آنکه حکم کنيم که نبوّات مربوط بمربّی</p><p>عظيم آخر الزّمان ظاهر نشده بآنچه حضرت بهاءاللّه بشخصه در تفسير و بيان</p><p>آن نبوّات مرقوم فرموده‌اند مراجعه کنيم زيرا بسياری ازاين نبوّات بعقيدهء</p><p>عموم کلمات مختومه است و تنها مربّی حقيقی ميتواند آن ختم را شکسته</p><p>و معانی حقيقی مکنونه در قالب آن الفاظ را مکشوف و واضح سازد .</p><p>حضرت بهاءاللّه رسالات متعدّد در توضيح نبوّات انبيای قديم مرقوم</p><p>فرموده ولی آنها را دليل حقّيّت و رسالت خود قرار نداده‌اند زيرا دليل</p><p>آفتاب برای صاحبان بصيرت وجود خود آفتاب است که چون طالع شود</p><p>ديگر احتياج به پيشگوئی و اخبار پيشينيان برای اطمينان باشراق آن نيست.</p><p>بهمين طريق وقتی مظهر ظهور الهی ظاهر شود ولو آنکه تمام نبوّات سابقين</p><p>به طاق نسيان افتد وجود خود او دليلی است کافی و وافی برای تمام کسانی</p><p>که چشم بصيرت و عواطف روحانيشان مستعد و باز است .</p><p>براهين رسالت</p><p>حضرت بهاءاللّه بکسی تکليف نفرمودند که بيانات و آثارشان را کور</p><p>کورانه بپذيرد . بر عکس در سرآغاز تعاليمشان از قبول امری بدون تبصّر</p><p>و تحقيق منع اکيد فرموده عموم را دلالت نمودند که چشم و گوش خود را</p><p>باز کنند و با کمال آزادی و بدون خوف و هراس در صدد تحرّی حقيقت</p><p>برآيند تحقيق کامل را امر فرموده و شخصاً بی‌هيچ ستر و کتمان اقوم و اتمّ</p><p>براهين رسالت خود را کلمات و بيانات و آثار و نفوذ آنها در تقليب حيات</p><p>و اخلاق انسانی مقرّر فرموده‌اند و ميزانی را که برای تميز حقّ از باطل ارائه</p><p>فرموده همانست که انبيای گذشته مقرّر داشته‌اند .</p><p>ص ١٦ </p><p>حضرت موسی ميفرمايد : " هنگامی که نبيّ باسم خداوند سخن</p><p>گويد اگر آن چيز واقع نشود و بانجام نرسد اين امريست که خداوند نگفته</p><p>است بلکه آن نبيّ آنرا از روی تکبّر گفته است پس از او نترس "(٩) .</p><p>حضرت مسيح نيز ميزان حقّانيّت را بهمين وضوح قرار داده و برای</p><p>اثبات دعوی خود همان را دليل آورده است چنانکه ميفرمايد :</p><p>" امّا از انبيای کذبه احتراز کنيد که بلباس ميشها نزد شما ميآيند ولی</p><p>در باطن گرگان درنده ميباشند ايشانرا از ميوه‌های ايشان خواهيد</p><p>شناخت . آيا انگور را از خار و انجير را از خس ميچينند؟ همچنين هر درخت</p><p>نيکو ميوهء نيکو ميآورد و درخت بد ميوهء بد ميآورد ... لهذا از ميوه‌های</p><p>ايشان ايشان را خواهيد شناخت " .(١٠) .</p><p>اکنون در فصول آينده با کمال دقّت سعی ميکنيم نشان دهيم، آيا</p><p>ادّعای حضرت بهاءاللّه بمقام مظهريّت با اين موازين مسلّمه تطبيق ميکند</p><p>يا نه و آيا آنچه را فرموده مجرا و محقّق گشته و آيا اثمارش شيرين يا تلخ بوده؟</p><p>و بعبارت ديگر آيا آنچه را پيشگوئی فرموده بانجام رسيده و اوامر و احکامشان</p><p>استقرار و اجرا يافته و آيا آثار حياتشان بتعليم و تربيت نفوس و علويّت عالم</p><p>انسانی و تهذيب و تحسين عقول و اخلاق کمک و معاونت کرده يا بالعکس ؟</p><p>اشکالات تحرّی حقيقت</p><p>يقين است که برای هر جويای حقيقت در طريق تحرّی اين امر</p><p>اشکالاتی موجود است زيرا امر بهائی نيز مانند تمام نهضتهای اخلاقی</p><p>و روحانی بزرگ شديداً مورد سوء تفاهم قرار گرفته است . در</p><p>باره بلايا و مصائب وارده بر حضرت بهاءاللّه و پيروانش دوست و دشمن</p><p>--------------------------------------------------------------------------</p><p>٩) سفر تثنيه ١٨/٢٢.١٠) انجيل متّی ٧/١٥-٢٠ .</p><p/><p>ص ١٧</p><p>متّفق القولند ولی درباره قدر و ارزش اين ديانت و علويّت مقام مؤسّسين آن</p><p>بيانات مؤمنين با اقوال منکرين بکلّی متفاوت است . عيناً مانند زمان مسيح</p><p>است که در خصوص شهادت حضرت مسيح بر صليب و بلايا و شهادات</p><p>پيروانش بين مورّخين مسيحی و کليمی اتّفاق نظر موجود است ولی در</p><p>حاليکه مؤمنين عقيده دارند حضرت مسيح تعاليم حضرت موسی و ساير</p><p>پيغمبران را اکمال و اتمام فرمود منکرين اظهار ميدارند که آن حضرت احکام</p><p>و اوامر انبيای قديم را در هم شکست و مستحقّ اعدام بود . در مسئله</p><p>ديانت ، مانند عرصهء علوم ، قاعده بر اينست که حقيقت اسرار خود را تنها</p><p>در نظر محقّق خاضع و مخلصی آشکار ميسازد که حاضر باشد هرگونه تعصّب</p><p>و اوهام را کنار بگذارد و بعبارت ديگر برای بدست آوردن آن " مرواريد</p><p>گرانبها " (١١) آنچه را داراست بمعرض فروش گذارد. اگر بخواهيم امر بهائی</p><p>را کما هو حقّه درک نمائيم بايد تحقيق در آنرا با روح خلوص و خضوع</p><p>و خشوع بعهده گيريم و در سبيل تحرّی حقيقت پايداری کنيم و بهدايت</p><p>خداوند اطمينان قلبی داشته باشيم . مفتاح اسرار اين رستاخيز عظيم روحانی</p><p>و آخرين ميزان شناسائی قدر و منزلت آنرا در آثار و الواح مؤسّسين آن خواهيم</p><p>يافت . متأسّفانه در اينجا نيز برای طالب و محقّقی که بزبانهای فارسی</p><p>و عربی آشنائی ندارد اشکالاتی موجود است زيرا تعاليم اين ديانت باين دو</p><p>زبان نوشته شده و تنها قسمت مختصری از آن بزبان انگليسی ترجمه شده</p><p>است و بسياری از ترجمه‌ها از جهت مطابقه با اصل و طرز انشاء نياز</p><p>باصلاح دارد ولکن با وجود اين نقص و نارسائی در تواريخ و ترجمه‌ها</p><p>حقايق اصليّه که پايه و اساس اين امر عظيم و متين بر آن استوار است چون</p><p>جبال شامخه از ورای ابرهای ظنون و شکّ و ترديد نمايان است (١٢) .</p><p>----------------------------------------------------------------------------</p><p>١١) انجيل متّی ١٣/٤٦ .</p><p>١٢) خوشبختانه اکنون ‌) ترجمه های ) گرانبها و بيهمتای حضرت شوقی افندی از</p><p>آثار و الواح فارسی و عربی حضرت بهاءاللّه و حضرت عبدالبهاء موجود است و اين ترجمه‌ها =</p><p/><p>ص ١٨</p><p>مقصد از تدوين اين کتاب</p><p>در فصول آينده سعی خواهد شد تا بقدر امکان بنحوی شايسته</p><p>و بدون تعصّب نکات برجستهء تاريخ و مخصوصاً تعاليم امر بهائی شرح و بسط</p><p>گردد تا قارئين محترم بتوانند با وجدانی پاک نسبت باهميّت و مقام آن قضاوت</p><p>کرده و شايد بر آن شوند که بيشتر درباره آن در صدد فحص و تحقيق برآيند .</p><p>بايد دانست تحرّی حقيقت با همه اهميّتی که دارد غايت آمال</p><p>و هدف نهائی زندگانی نيست زيرا حقيقت شيئی مرده نيست که چون</p><p>بدست آمد پس از ثبت و علامت گذاری آنرا در موزه‌ها بنمايش گذارند تا</p><p>متروک و بيفايده در گوشه‌ای بماند ، بلکه بعکس نهالی است زنده که بايد</p><p>در قلب انسان ريشه دوانيده و در طول حيات فردی اثماری ببار آورد تا</p><p>نتايج مطلوبه از تحقيق و تفحّص حاصل گردد .</p><p>پس مقصود حقيقی از نشر معرفت ظهور الهی آنست که چون نفسی</p><p>مؤمن و موقن گردد اصول و احکام آنرا بموقع اجرا گذارد و بحيات جديد</p><p>متخلّق شود و بنشر نفحات و بشارات و احکام پردازد تا باينطريق بظهور</p><p>سريع آنروز مقدّسی خدمت کند که ميفرمايد:</p><p>" ملکوت تو بيايد ارادهء تو چنانکه در آسمان است بر زمين نيز گسترده شود "(١٣) .</p><p>-------------------------------------------------------------------------------------</p><p>= باضافهء تأليفات کثيرهء آن حضرت درباره تاريخ امر و تبيينات و توضيحات مربوط</p><p>به اصول عقايد و حقايق ديانت بهائی و کشف و ارائه نظم اداری آن از زحمت و</p><p>مشقّتی که طالبين و متحرّيان حقيقت در زمان دکتر اسلمنت بر عهده داشتند بينهايت کاسته است .</p><p>١٣) انجيل متّی ٦/١٠ .</p><p/><p>ص ١٩</p><p>فصل دوم</p><p>حضرت باب - مبشّر</p><p>" قل إنّ الظّالم قتل محبوب العالم ليطفئ بذلک نور اللّه بين ما</p><p>سواه و يمنع النّاس عن سلسبيل الحيوان فی ايّام ربّه العزيز الکريم "(١) .</p><p>محلّ ولادت آئين جديد</p><p>ايران که محلّ ولادت امر بهائی است در تاريخ عالم مقام فريدی را</p><p>داراست . در دوران عظمت قديمه‌اش چون گوهری تابناک در ميان ملل</p><p>ميدرخشيد و تمدّن و قدرت و شکوه و جلالش مثل و نظير نداشت . پادشاهان</p><p>و سياستمداران بزرگ و انبياء و شعرای نامدار و حکما و هنرمندان عاليقدر بعالم</p><p>ارزانی داشته چنانکه زرتشت ، کورش ، داريوش ، حافظ ، فردوسی ،</p><p>سعدی و عمر خيام معدودی از فرزندان نامدار آن بشمار ميآيند . ارباب</p><p>صنايعش در مهارت بی‌نظير ، قاليهايش بی‌مثل و عديل ، شمشيرهای</p><p>فولادينش بيمانند و کاشی کاريهايش معروف جهان بوده و در همه جا در</p><p>خاور نزديک و خاور ميانه آثاری از عظمت باستانی خود بيادگار گذاشته</p><p>است . ولی در قرن هيجدهم و نوزدهم بانحطاط و تدنّی اسف آوری مبتلا</p><p>گرديد چندانکه شکوه و عظمت قديمه‌اش در شُرف افول ، حکومتش</p><p>فاسد و وضع مالی‌اش يأس آور و اوليای امورش بعضی ظالم و غدّار و بعضی</p><p>---------------------------------------------------------------------------</p><p>١) لوح رئيس از الواح حضرت بهاءاللّه .</p><p/><p>ص ٢٠</p><p>بی‌کفايت و بی‌اقتدار و علمای دينی‌اش در کمال تعصّب و غرور</p><p>و عوام النّاسش جاهل و موهوم پرست . اکثريّت اهالی از حزب شيعه ولی عدّهء</p><p>کثيری زردشتی و يهودی و مسيحی از فرق متباغضه ديگر نيز موجود . هر چند</p><p>جميع آنها عقيده به مربّيان الهی داشتند که آنها را به پرستش خدای واحد</p><p>و محبّت و اتّحاد با يکديگر تشويق ميکردند ، معذلک از يکديگر نفرت و کره</p><p>داشته دوری ميجستند و هر حزبی ديگری را نجس و مانند سگ ناپاک و يا</p><p>کافر ميانگاشت و بطعن و لعن زبانها دراز بود بطوريکه برای يک يهودی يا</p><p>زردشتی عبور از کوچه در روز بارانی خطرناک بود زيرا هرگاه جامهء تر</p><p>شده‌اش با مسلمانی تماس پيدا ميکرد آن مسلمان ناپاک شده و طرف مقابل</p><p>احياناً بکفّارهء اين گناه حياتش در خطر بود . هرگاه مسلمانی از يک</p><p>يهودی يا زردشتی يا مسيحی پول ميگرفت بايد آنرا بشويد و بعد در جيب</p><p>بگذارد و همچنين هرگاه شخص يهودی ميديد فرزندش ظرف آبی بيک فقير</p><p>مسلمان داده فوراً ظرف را گرفته ميشکست زيرا عقيده داشت کفّار</p><p>سزاوار لعنت‌اند نه محبّت و مهربانی .</p><p>مسلمان در ميان خود بفرق و احزاب مختلفه تقسيم شده و اغلب با هم</p><p>شديداً بنزاع و جدال ميپرداختند . زردشتيان در اين ضدّيّتها و منازعات</p><p>چندان دخالت نمينمودند و جامعه‌ای مخصوص بخود و جدا داشته و از</p><p>آميزش با هموطنان خود که عقايد ديگر داشتند اجتناب ميورزيدند . امور</p><p>اجتماعی و مذهبی در وضعی اسف آور و بحال انحطاط ، تعليم و تربيت معوّق</p><p>و متروک ، علوم و هنر و صنعت غربی کفر و مخالف دين ، بنيان عدل و انصاف</p><p>متزلزل و نهب و غارت و سرقت از وقايع عادی محسوب ، راهها عموماً</p><p>خراب و مسافرت از امن و امان بدور و وسائل بهداشتی بکلّی ناقص و مختلّ بود .</p><p>با وصف اين حال نور حيات روحانی در ايران بکلّی خاموش نشده</p><p>و در گوشه و کنار در ميان شئون دنيا پرستی و غلبه خرافات و اوهام باز نفوس</p><p>مقدّسه‌ای يافت ميشدند که همواره قلوبشان بانوار انجذابات رحمانی منوّر</p><p/><p>ص 21</p><p>بود چنانکه قلوب آنّا و سيمون نيز قبل از ظهور مسيح منجذب فيوضات</p><p>الهيّه گرديده بود بسياری نفوس مشتاقانه منتظر ظهور موعود و مظهر الهی بوده</p><p>اطمينان داشتند که ظهور او نزديک است . چنين بود وضع امور در ايران</p><p>که ناگهان حضرت باب مبشّر قرن جديد با اعلان رسالت خود تمام مملکت</p><p>را بهيجان و ولوله انداخت .</p><p>دوران طفوليّت</p><p>ميرزا عليمحمّد که بعدها لقب " باب " را اختيار فرمودند در شهر</p><p>شيراز در جنوب ايران در ٢٠ اکتبر ١٨١٩ (٢) مسيحی تولّد يافتند. ايشان</p><p>سيّد يعنی از سلالهء حضرت محمّد پيغمبر اسلام بودند . والدشان که از تجّار</p><p>معروف بود بفاصلهء کوتاهی پس از ولادت آن طفل وفات نمود و در نتيجه</p><p>ايشان تحت مراقبت و حمايت خال خود که يکی از تجّار شيراز بود قرار</p><p>گرفتند و پرورش يافتند. در طفوليّت خواندن و تعليم ابتدائی را بنابر معمول فرا</p><p>گرفتند (٣) در سنّ پانزده سالگی ابتدا با قيّم خود و بعد با خال ديگر که در</p><p>---------------------------------------------------------------------------------</p><p>٢) اوّل محرّم ١٢٣٥ هجری قمری .</p><p>٣) در اين خصوص مورّخی مينويسد : " عقيده بسياری از مردم در شرق مخصوصاً پيروان</p><p>باب ( که حال به بهائی مشهورند ) اين بود که باب تحصيل نکرد و ملّاها برای اينکه</p><p>از قدر مقام او در انظار بکاهند گفتند ايندرجه علم و حکمت که او داراست نتيجهء</p><p>تحصيلاتی است که نموده است. و پس از فحص و تحقيق کامل در اينخصوص ثابت</p><p>و محقّق شد که در طفوليّت مدّت کوتاهی بخانهء شيخ محمّد معروف به عابد ميرفته و در</p><p>آنجا خواندن و نوشتن فارسی را آموخته است . و حضرت باب در کتاب بيان در آنجا که</p><p>مينويسد " يا محمّد يا معلّمی " به اين موضوع اشاره کرده است . امّا موضوع جالب</p><p>اينجاست که همين شيخ که معلّم آن حضرت بود بعداً از مؤمنين جانفشان شاگرد خود</p><p>گرديد و خال حضرت باب موسوم به حاج سيّد علی هم که سمت پدری نسبت بايشان</p><p>داشت در زمره مؤمنين وارد و بعنوان يکنفر بابی بشهادت رسيد .</p><p>درک و فهم اين اسرار بعهده طالبين حقيقت است ولی اين مطلب معلوم است</p><p>تعليمی که حضرت باب فرا گرفت در درجهء ابتدائی بود و آنچه از علم و علائم</p><p>خارق‌العاده در او ديده شده فطری و من جانب اللّه بوده .</p><p/><p>ص ٢٢ </p><p>بوشهر در ساحل خليج فارس ساکن بود بتجارت پرداختند . از ابتدای</p><p>شباب بحسن جمال و اخلاق و تديّن و تعبّد و نجابت در رفتار و کردار معروف</p><p>و موصوف بودند و در ادای فريضهء نماز و روزه و انجام احکام ديانت اسلام</p><p>دائم و برقرار و نه تنها بظاهر فرائض ناظر و متمسّک بودند بلکه بموجب روح</p><p>تعاليم پيغمبر عمل ميکردند . در سنّ بيست و دو سالگی ازدواج نمودند و از</p><p>اين اقتران پسری متولّد شد که در کودکی در اوّلين سال اعلان رسالت وفات يافت .</p><p>اظهار امر</p><p>حضرت باب در بيست و پنج سالگی بنا بامر الهی اعلام فرمودند که</p><p>" حقّ سبحانه و تعالی آن حضرت را بمقام بابيّت انتخاب نموده است ". در</p><p>کتاب مقالهء سيّاح چنين ميخوانيم :</p><p>" و از کلمه بابيّت مراد او چنان بود که من واسطه فيوضات از</p><p>شخص بزرگواری هستم که هنوز در پس پرده عزّتست و دارنده کمالات</p><p>بی‌حصر و حدّ باراده او متحرّکم و بحبل ولايش متمسّک "(٤) .</p><p>در آن ايّام اعتقاد بقرب ظهور موعود همه جا مخصوصاً در ميان طايفه‌ای</p><p>موسوم به شيخيّه اشتهار داشت و يکی از علمای برجسته اين قوم بنام</p><p>ملّا حسين بشروئی اوّل کسی بود که حضرت باب امر خود را باو اظهار</p><p>فرمودند. تاريخ صحيح اين اعلان در کتاب بيان که يکی از آثار آن حضرت</p><p>است دو ساعت و يازده دقيقه بعد از غروب شب پنجم جمادی الاوّل سنهء</p><p>١٢٦٠ هجری قمری (٥) ذکر شده است (٦) .</p><p>-----------------------------------------------------------------------------</p><p>٤) مقاله شخصی سيّاح .٥) مطابق با ٢٣ می ١٨٤٤ ميلادی .</p><p>٦) کتاب بيان ٢/٧ .</p><p/><p>ص 23</p><p>تولّد حضرت عبدالبهاء نيز در همان شب است ولی ساعت آن بطور</p><p>دقيق معلوم نيست . ملّا حسين پس از چند روز تمعّن و تحقيق يقين حاصل</p><p>کرد که موعود منتظر حزب شيعه فی‌الحقيقه ظاهر شده‌است و جذب و شور</p><p>اين اکتشاف بزودی ببعضی رفقای ديگرش سرايت کرد و چندی نگذشت</p><p>که اکثريّت شيخيها دعوت حضرت باب را اجابت نموده و موسوم به بابی</p><p>شدند و شهرت پيغمبر جوان چون شعلهء فاران بسرعت سراسر کشور را فرا گرفت .</p><p>انتشار امر حضرت باب</p><p>هيجده نفر اوّل از اصحاب حضرت باب که باسم " حروف حيّ "</p><p>معروفند بنقاط مختلفه ايران و ترکستان بجهت تبشير ظهور جديد اعزام شدند</p><p>و در ضمن خود آن حضرت بقصد زيارت بصوب مکّه رهسپار گشته در ماه</p><p>دسامبر ١٨٤٤ بآنجا وارد و رسالت خويش را آشکار اعلان فرمودند . در</p><p>مراجعت به بوشهر بر اثر اعلان مقام بابيّت هيجان عظيمی حادث شد از</p><p>طرفی حرارت نار بيان و تبيان و سرعت شگفت آسای نزول آيات و ظهور علم</p><p>و حکمت فوق‌العاده و شهامت و رشادت آن حضرت بعنوان يک مصلح دينی</p><p>در ميان مؤمنين شور و شوق عظيم برپا کرد و از طرف ديگر بهمان نسبت در</p><p>ميان مسلمانان متعصّب آتش فتنه و آشوب و خصومت برافروخت . علمای</p><p>شيعه با کمال شدّت آن حضرت را تکفير نمودند و حسين خان والی فارس را</p><p>که حکمرانی ظالم و متعصّب بود بر آن داشتند که اين بدعت جديد را قلع</p><p>و قمع نمايد و از اين زمان يک دورهء طولانی حبس و نفی و تحقيق و بازجوئی در</p><p>محاکم و شکنجه و عذاب و تعرّض و اهانت شروع گرديد که بالاخره به</p><p>شهادت آن حضرت در سال ١٨٥٠ خاتمه يافت .</p><p/><p>ص ٢٤</p><p>دعاوی حضرت باب</p><p>خصومت و عداوتی که بر اثر اعلان بابيّت بوجود آمده بود هنگامی</p><p>شدّت يافت و مضاعف گرديد که آن مصلح جوان اعلام فرمود که همان</p><p>مهدی موعودی است که حضرت رسول ظهور او را وعده داده است .</p><p>شيعيان مهدی را همان امام دوازدهم ميدانستند که بعقيده آنان يکهزار سال</p><p>پيش بوضعی اسرار آميز از انظار غائب شده بود و عقيده داشتند که او هنوز</p><p>زنده است و دوباره بهيکل سابق ظاهر ميشود و پيشگوئيهای مربوط به</p><p>سلطنت و غلبه و نصرت و علامات ظهور او را بر حسب ظاهر تعبير ميکردند</p><p>بعينه همانطورکه يهوديان در زمان حضرت مسيح نبوّات وارده دربارهء مسيح</p><p>را بظاهر عبارت تفسير ميکردند و انتظار داشتند که مسيح با سلطنت ظاهری</p><p>و سپاه و عساکر بيشمار بيايد و ظهور خود را اعلان نمايد و اموات را از قبور</p><p>برخيزاند و احيا نمايد و قس علی ذلک. و چون اين علامات ظاهر نگرديد</p><p>شيعيان همان اعتراضات شديده و استهزاء و تحقيری را که يهود بر حضرت</p><p>مسيح روا داشتند بعينه بر حضرت باب وارد آوردند و ايشان را ردّ کردند .</p><p>از طرف ديگر بابيان اکثر اين نبوّات را قالب حقايق و معانی دانسته آنها را</p><p>تفسير ميکردند مثلاً " سلطنت موعود را مانند سلطنت مسيح جليل ،</p><p>" صاحب غمها " (٧) سلطنت معنوی و مجد و جلال او را نه جلال جسمانی</p><p>و صوری بلکه روحانی ميدانستند و نصرت و غلبه او را بفتح مدائن قلوب تعبير</p><p>ميکردند و بعلاوه در نفس حيات و تعاليم اعجاب آميز حضرت باب دلائل</p><p>و براهين کثيره بر صدق ادّعای آن حضرت مييافتند و عقيده و ايمان راسخ</p><p>و استقامت خلل ناپذير و قدرت بر احياء نفوس ميّته را از قبور جهل و نادانی</p><p>و نفخ روح حيات روحانی را از دلائل حقّانيّت ميشمردند .</p><p>امّا حضرت باب باظهار مهدويّت هم اکتفا نفرمودند و لقب مقدّس</p><p>" نقطهء اولی " را برای خود اختيار نمودند و اين لقبی بود که مسلمين بحضرت</p><p>------------------------------------------------------------------------------</p><p>٧) اشعيا ٥٣/٣ .</p><p/><p>ص ٢٥</p><p>رسول اطلاق ميکردند و ائمّهء اسلام خود را تابع آن حضرت ميد‌انستند</p><p>و الهام و قدرت خود را از آن حضرت کسب ميکردند . حضرت باب با اختيار</p><p>اين لقب خود را مانند حضرت محمّد در عداد انبيای مؤسّس شريعت قرار</p><p>دادند و بهمين علّت در انظار شيعيان کافر و کاذب محسوب شدند درست</p><p>همانطور که حضرت موسی و حضرت عيسی در انظار مردم کافر و کاذب</p><p>بشمار ميآمدند حتّی تقويم بديعی ابداع و سال شمسی را تجديد کرده آغاز</p><p>عصر جديد را از سال اظهار امر خود مقرّر داشتند .</p><p>تشديد بلايا و رزايا</p><p>در نتيجهء اين ادّعای حضرت باب و سرعت عجيبی که نفوس از هر</p><p>طبقه غنی و فقير و عالم و جاهل بتعاليم او ايمان ميآوردند مساعی دشمنان نيز</p><p>برای قلع و قمع او بيش از پيش بيرحمانه و شديد گرديد . خانه‌ها غارت</p><p>و ويران شد ، زنان گرفتار و اسير گشتند ، در طهران و فارس و مازندران و ساير</p><p>نقاط عدّه کثيری از مؤمنين شهيد شدند ، جمعی را سر از تن جدا کردند</p><p>و بدار آويختند و بدهان توپ گذاشتند يا سوزاندند و يا ريز ريز نمودند ولی با</p><p>وجود اين بلايا و تعرّضات شديده امر حضرت باب نه فقط پيشرفت نمود</p><p>بلکه بر اثر همين ظلم و عدوان بر اطمينان و ايقان مؤمنين افزوده شد زيرا باين</p><p>وسيله نبوّات وارده در خصوص ظهور مهدی موعود بظاهر تحقّق يافت</p><p>چنانکه در حديث جابر که در نزد شيعيان معتبر و موثّق است چنين مذکور</p><p>است : " عليه کمال موسی و بهاء عيسی و صبر أيّوب فَيذلّ اوليائه فی زمانه</p><p>و تتهادی رؤوسهم کما تتهادی رؤوس التّرک و الديلم فيقتلون و يحرقون و يکونون</p><p>خائفين مرعوبين وجلين تصبغ الارض من دمائهم و يفشوا الويل و الرّنّة فی نسائهم اولئک اوليائی حقّاً "(٨) .</p><p>-------------------------------------------------------------------------------------</p><p>٨) از اصول کافی ثقة‌ الاسلام کلينی در " کتاب الحجّة " .</p><p/><p>ص ٢٦</p><p>شهادت حضرت باب</p><p>در نهم ماه جولای ١٨٥٠ حضرت باب که در آن موقع سی و يکساله بودند</p><p>قربانی خشم و غضب تعصّب آميز دشمنان جفاکار گرديدند و آن حضرت را با</p><p>يک جوان مخلص از پيروانش موسوم به آقا محمّد علی که عاشقانه تمنّا کرده</p><p>بود با مولای خود در شهادت شريک گردد بميدان سربازخانهء تبريز بپای</p><p>چوبهء دار آوردند قريب دو ساعت بظهر آندو را با ريسمانهائی که از زير</p><p>بازو ميگذشت چنان آويزان کردند که سر آقا محمّد علی روی سينه مولای</p><p>محبوبش قرار گرفت . يک فوج از سربازان ارمنی صف بسته و مأمور بشلّيک</p><p>شدند و بلافاصله صدای شلّيک تفنگها برخاست. ولی پس از آنکه دود</p><p>متلاشی شد معلوم گرديد که حضرت باب و آن جوان هر دو بزمين فرود</p><p>آمده و زنده و سالمند و گلوله‌ها بدون اينکه ادنی صدمه‌ای بآنها وارد نموده</p><p>باشد فقط ريسمانها را بريده است و ديدند که حضرت باب در حجره‌ای</p><p>که در آن نزديکی بود با يکی از ياران خود بصحبت مشغولند .</p><p>مقارن ظهر آنها را مجدّدا بدار آويختند ولی چون فوج ارامنه اين واقعه را معجزه </p><p>انگاشته از شلّيک مجدّد خودداری کرد فوج ديگری بميدان احضار شد و بمحض </p><p>فرمان شلّيک کرد. در اين بار گلوله‌ها چنان تأثير نموده بود که سينه‌ها مشبّک گشته </p><p>و اعضاء کلّ تشريح شده مگر صورت که اندکی آزرده شده بود .</p><p>بر اثر اين عمل شوم سربازخانه تبريز صحنهء مصلوب کردن</p><p>حضرت مسيح را تجديد کرد . دشمنان حضرت باب از اين عمل جنايت</p><p>آميز احساس شعف و مظفّريّت ميکردند بتصوّر اينکه شجره ديانت بابی از</p><p>ريشه کنده شده و قلع و قمع آن آسانست. امّا عمر مظفّريّت آنها بسيار کوتاه</p><p>بود زيرا نميفهميدند که شجره حقيقت را با تبر ظاهری نميتوان از ريشه</p><p>برانداخت و اگر ميفهميدند ملتفت ميشدند که همين عمل جنايت ‌کارانهء</p><p>آنها وسيله‌ای بود که بر قدرت و اعتلاء آن ديانت افزود . شهادت حضرت</p><p>ص ٢٧</p><p>باب آرزوی قلبی آن حضرت را بر آورد و شعله شهامت و فداکاری را بيش از</p><p>پيش در جميع مؤمنين برافروخت و لهيب شور و انجذاب آنها چنان مشتعل شد</p><p>که هبوب ارياح عاصفات بلايا و رزايا فقط شعله آنرا افزونتر کرد و هر چه</p><p>تلاش دشمنان در خاموشی آن بيشتر ميشد شعله بلندتر ميگرديد .</p><p>مقام حضرت باب بر جبل کرمل</p><p>پس از شهادت حضرت باب جسد ايشان و مصاحب باوفايشان را</p><p>بخارج حصار شهر برده بکنار خندقی انداختند. نيمه شب دوم بابيان آن دو</p><p>جسد را دربردند و پس از آنکه سالها در محلهای مخفی محفوظ داشتند</p><p>بالاخره با مخاطرات زياد و با کمال زحمت آنها را بارض اقدس رساندند</p><p>و حال آن اجساد در سفح جبل کرمل در مقام زيبائی که چندان از غار ايليا</p><p>دور نيست مدفون گرديده‌اند . اين محلّ فقط چند ميل با جائيکه حضرت</p><p>بهاءاللّه ايّام اخير حيات خود را گذرانيده و روضه مبارکه در آنجا واقع است فاصله دارد .</p><p>اکنون از ميان هزاران نفر زائرانی که برای زيارت و ادای احترام</p><p>بمرقد مطهّر حضرت بهاءاللّه از اکناف عالم ميآيند هيچکدام از حضور در</p><p>مقام اعلی و زيارت عتبه مبشّر عظيم و عاشق فداکارش غافل نمی مانند .</p><p>آثار حضرت باب</p><p>آثار حضرت باب بسيار است و سرعتی که با آن بدون مطالعه و تأمّل</p><p>بنگارش تفسيرهای جامع و تبيينات عميق وادعيه و مناجاتهای فصيح و بليغ</p><p>ميپرداختند يکی از دلائل متقنهء نزول وحی الهی بشمار ميآيد .</p><p>مفاد آثار آن حضرت بشرحی که در " مقالهء شخصی سيّاح " خلاصه شده اين است :</p><p>" بعضی تفسير و تأويل آيات قرآن و برخی مناجات و خطب و اشارات</p><p/><p>ص ٢٨ </p><p>مضامين بعضی مواعظ و نصايح و بيان مراتب توحيد و اثبات نبوّت خاصّهء</p><p>سرور کائنات و بحسب مفهوم تشويق بر تصحيح اخلاق و انقطاع از شئون</p><p>دنيا و تعلّق بنفحات اللّه ولکن خلاصه و نتيجه مصنّفات نعوت و اوصاف</p><p>حقيقت شاخصه که منظور و مقصود و محبوب و مطلوب او بوده و بس و ظهور</p><p>خويش را مقام تبشير شمرده و حقيقت خود را واسطه ظهور اعظم کمالات</p><p>آن دانسته و فی‌الحقيقه در شب و روز دقيقه‌ای از ذکر او فتور نداشت و جميع</p><p>تابعان را بانتظار طلوع او دلالت مينمود بقسميکه در تأليفات خويش بيان</p><p>مينمايد که من از آن کتاب اعظم حرفی و از آن بحر بی‌پايان شبنمی هستم</p><p>و چون او ظاهر گردد حقيقت و اسرار و رموز و اشارات من مشهود شود و چنين</p><p>اين امر در مراتب وجود و صعود ترقّی نموده بمقام احسن التّقويم فائز</p><p>و بخلعت فتبارک اللّه احسن الخالقين مزيّن گردد .. . و چنان بشعلهء او مشتعل</p><p>بود که در قلعهء ماکو ذکرش در شبهای ظلمانی شمع نورانی او گشته و در</p><p>تنگنای حبس چهريق يادش نعم الرّفيق شده و فسحت روحانی يافته از بادهء</p><p>او مخمور بود و بياد او مسرور ... "(٩) .</p><p>من يظهره اللّه</p><p>بعضی حضرت باب را با يحيای معمّدانی مقايسه کرده‌اند ولی مقام</p><p>حضرت باب تنها مقام مبشّر و پيشرو نبوده بلکه آن حضرت بنفسه مظهر ظهور</p><p>الهی و مؤسّس ديانتی مستقلّ بوده‌اند هر چند دورهء آن ديانت کوتاه و منحصر</p><p>بسنوات معدود بوده‌است . بهائيان بر اين عقيده‌اند که حضرت باب</p><p>و حضرت بهاءاللّه هردو در تأسيس آئينشان سهيم و شريکند چنانکه بيانات</p><p>ذيل از حضرت بهاءاللّه بر اين مطلب شهادت ميدهد :</p><p>" در ظهور اين ظهور اعظم اکرم مع آنکه ايّامی از ظهور قبلم</p><p>نگذشته حکمتی است مستور و سرّی است مقنوع و وقتی بوده</p><p>--------------------------------------------------------------------------</p><p>٩) مقاله شخصی سيّاح.</p><p>ص ٢٩</p><p>مخصوص و مطلع نشده و نخواهد شد باو نفسی مگر آنکه در کتاب مکنون نظر نمايد ... "(١٠) .</p><p>از طرف ديگر حضرت باب در مقام اشاره بحضرت بهاءاللّه خود را فانی</p><p>صرف شمرده و اعلام ميدارند که : " در يوم ظهور من يظهره اللّه اگر کسی</p><p>يک آيه از او شنود و تلاوت کند بهتر است از آنکه هزار مرتبه بيان را تلاوت کند " (١١) .</p><p>حضرت باب در سبيل من يظهره اللّه که او را مصدر الهام و يگانه</p><p>محبوب خود ميدانستند هر بلائی که راه وصول را ولو اندک هموار ميکرد</p><p>بکمال خوشحالی و بشاشت تحمّل و استقبال ميفرمودند .</p><p>قيامت و بهشت و دوزخ</p><p>قسمت مهمّی از تعاليم حضرت باب در تفسير و تشريح معانی قيامت</p><p>و يوم الجزاء و بهشت و دوزخ است . بنا بگفتهء ايشان مقصود از قيامت</p><p>ظهور مظهر جديد شمس حقيقت است . قيام اموات عبارت از بيداری</p><p>و انتباه روحانی نفوسی است که در قبور جهل و نادانی و غفلت و ضلالت</p><p>بخواب رفته‌اند. يوم الجزاء يوم ظهور مظهر جديد است که بسبب ايمان يا</p><p>انکار آن اغنام از ساير بهائم جدا شوند زيرا اغنام حقيقی ندای شبان</p><p>مهربان را ميشناسند و از پی او روان ميگردند . بهشت عبارت از فرح</p><p>و مسرّت معرفة اللّه و محبّت اللّه است که در نتيجهء ايمان بمظهر ظهور الهی</p><p>حاصل می‌گردد تا باين وسيله هر کس بقدر استعداد خود بمنتها درجهء</p><p>کمال رسد و بعد از موت حيات جاودانی در ملکوت الهی يابد. و دوزخ حرمان</p><p>از عرفان الهی است که نتيجه‌اش عدم نيل کمال ملکوتی و محروميّت از</p><p>الطاف لايزالی است. و بوضوح تصريح گشته که اين مصطلحات غير از</p><p>--------------------------------------------------------------------------</p><p>١٠) لوح مبارک حضرت بهاءاللّه نقل از روی نسخهء خطّی .</p><p>١١) کتاب بيان ٥/٨ .</p><p>ص 30</p><p>اين معنای ديگر ندارد و مفاهيم عامّه از قيام مردگان با جسد عنصری</p><p>و بهشت و دوزخ و امثال آن صرفاً ضربی از اوهام و تخيّلات است. و از جملهء</p><p>تعليمات آنکه انسان را پس از فنای اين جسد خاکی بقای ابدی است</p><p>و در حيات روحانی بعد از موت ترقّی و تعالی در کمالات نامتناهی است .</p><p>تعاليم اجتماعی و اخلاقی</p><p>حضرت باب در آثار وتوقيعات خود به پيروان تأکيد فرمودند که آنها</p><p>بايد به محبّت برادرانه و ادب و خضوع از ديگران ممتاز باشند و در توسعهء فنون</p><p>و صنايع مفيده بکوشند ، تعليمات ابتدائی عمومی شود و در ظهور بديع که</p><p>اکنون شروع شده نسوان بايد آزادی بيشتری يابند . فقرا و مساکين بايد از</p><p>بيت المال عمومی نگاهداری شوند ولکن تکدّی اکيداً ممنوع است و نيز</p><p>شرب مسکرات الکلی از منهيّات محسوب ميگردد . بابی حقيقی نظرگاهش</p><p>تنها محبّت خالص قلبی است نه اميد مکافات و نه ترس از مجازات . در</p><p>کتاب بيان چنين مسطور است :</p><p>" عبادت کن خدا را بشأنی که اگر جزای عبادت تو را در نار برد</p><p>تغييری در پرستش تو او را بهم نرسد ... و اگر از خوف عبادت کنی لائق</p><p>بساط قدس الهی نبوده و نيست ... و همچنين اگر نظر در جنّت کنی و به رجاء</p><p>آن عبادت کنی شريک گردانيده‌ای خلق خدا را با او "(١٢)٠</p><p>تحمّل مصائب و فتح و فيروزی</p><p>عبارت مذکورهء اخير کاشف آن روح و قوّهء ملکوتی است که سراسر</p><p>دوران حيات حضرت باب را بحرکت درآورده بود . معرفت اللّه و محبّت اللّه</p><p>و ابراز صفات و سجايای الهيّه و تمهيد سبيل برای ظهور آينده اينها تنها مقصد</p><p>-------------------------------------------------------------------------------</p><p>١٢) کتاب بيان ٧/١٩ .</p><p/><p>ص ٣١</p><p>و منظور آن وجود شريف بود . زندگی در نظر آن حضرت خوف و وحشتی</p><p>و مرگ بيم و دهشتی نداشت زيرا محبّت چنان استيلا داشت که ترس را جا</p><p>و محلّی نماند و شهادت جز شعف و وجدی در نثار جان در سبيل جانان نبود .</p><p>و جای تعجّب اينجاست که چنين نفس مقدّس طيّب طاهری و چنين معلّم</p><p>حقايق الهيّه و اين عاشق دلباختهء خدا و خلق بايد مورد شکنجه و آزار و کينه</p><p>قرار گيرد و بفتوای علمای رسوم زمان خويش شهيد گردد . شکّی نيست</p><p>که جز بيفکری و تعصّبات جاهلانه و مغرضانه هيچ چيز نفوس را از مشاهدهء</p><p>اين حقيقت نميتوانست باز دارد و از شناسائی مظهر ظهور الهی مانع شود .</p><p>اين معلوم است که آن حضرت جاه و جلال دنيوی نداشتند ولکن چگونه</p><p>ممکن است قدرت و سلطهء روحانی را جز با پيروزی و غلبه بر جميع ضدّيّتها</p><p>و مخالفتهای دشمنان لدود علی رغم فقدان وسائل ظاهری و کمکهای مادّی</p><p>اثبات نمود، چگونه ميتوان عشق الهی را جز با تحمّل مصائب و بلايا بعالمی</p><p>منکر نشان داد و سهام رزايا و زجر و آزار و ظلم اعدا و نفاق مدّعيان دوستی را</p><p>بجان خريد و با وجود اينها با کمال مسرّت و خرمی قد علم کرد و بی‌اعتنا</p><p>و بی‌پروا همه را عفو و اغماض نمود و برای دشمنان رحمت طلبيد ؟</p><p>آری، حضرت باب مصائب را تحمّل کردند ولی فاتح و فيروز شدند</p><p>و هزاران نفوس در سبيل خدمت آن حضرت با فدای جان و تمام هستی خود بر</p><p>صدق عشق و محبّت خود شهادت دادند . ملوک عالم جا دارد از تأثير نفوذش</p><p>در قلوب و ارواح غبطه خورند. بعلاوه من يظهره اللّه ظاهر گرديده دعاوی</p><p>آن حضرت را تأييد و جانبازی مبشّر مظلوم خود را تصديق فرمودند و آن حضرت را</p><p>شريک عظمت و جلال خود قرار دادند .</p><p/><p>ص ٣٢</p><p>ص ٣٣</p><p>فصل سوم</p><p>حضرت بهاءاللّه</p><p>" ای آنکه انتظار ميکشی از انتظار بيرون آی زيرا موعود قدم</p><p>بعرصه ظهور گذاشته بسرا پرده‌ای که در آن بهايش مستقرّ</p><p>است نظر نما اين همان بهای قديم است که در ظهور بديع جلوه‌گر شده "(١) .</p><p>ولادت و صباوت</p><p>ميرزا حسينعلی که بعداً عنوان بهاءاللّه را اختيار فرمودند پسر ارشد</p><p>ميرزا عبّاس نوری يکی از وزيران دولت بودند . عائله‌شان ثروتمند و از</p><p>اعيان و اشراف محسوب ميشدند و بسياری از اعضای اين خاندان در دوائر</p><p>حکومت ايران مشاغل عاليه کشوری و لشکری داشتند . تولّد حضرت</p><p>بهاءاللّه در طهران پايتخت ايران در فجر روز ١٢ نوامبر ١٨١٧ ميلادی (٢)</p><p>صورت گرفت . بهيچ دبستان يا دبيرستانی نرفته و فقط در منزل جزئی</p><p>تحصيل نمودند معذلک از اوان طفوليّت آثار فراست و علم و حکمت در</p><p>ايشان ظاهر و هنوز در عنفوان جوانی بودند که پدرشان وفات يافت</p><p>و مواظبت و سرپرستی برادران و خواهران جوانتر و ادارهء املاک وسيعهء</p><p>خانوادگی بعهدهء ايشان واگذار گرديد .</p><p>----------------------------------------------------------------------</p><p>١) مضمون بيان مبارک حضرت بهاءاللّه .</p><p>٢) مطابق دوم محرّم ١٢٣٣ هجری قمری .</p><p>ص ٣٤ </p><p>وقتی حضرت عبدالبهاء پسر ارشد حضرت بهاءاللّه مطالب ذيل را</p><p>درباره ايّام صباوت پدرشان نقل می‌فرمودند :</p><p>" ... از صغر سنّ آثار مهربانی و جود و کرمشان مشهور بود بسير</p><p>و صفا بسيار ميل داشتند اکثر اوقات را در باغ و صحرا ميگشتند و قوّه</p><p>جاذبه‌ای داشتند که هر کس مجذوب ميشد و هميشه حولشان جمعيّت بود</p><p>و وزراء و وکلاء هميشه حول جمال مبارک بودند و اطفال مفتون آن طلعت</p><p>و سيما. در سنّ سيزده چهارده مشهور بعلم بودند و در هر موضوعی صحبت</p><p>ميکردند و هر مسئله ای را حلّ ميفرمودند در محافل بزرگ علما صحبت</p><p>ميکردند مسائل مشکلهء علما را حلّ ميفرمودند و جميع اذعان مينمودند. در</p><p>سنّ بيست و دو سالگی بودند که والدشان وفات يافت. پدرشان وزارت</p><p>داشت دولت خواست که جمال مبارک وزارت قبول فرمايند زيرا در ايران</p><p>عادت چنين است که وزارت را به پسر وزير ميدهند قبول نفرمودند. و بعد</p><p>صدر اعظم گفت کاری بايشان نداشته باشيد اين جوان تنزّل بوزارت</p><p>نميکند همّتش از اين بلندتر است مقصد او را کشف ننمودم ولی ميدانم</p><p>که فکر امری عظيم دارد که مشابهتی بافکار ما ندارد او را بخود واگذاريد " .</p><p>مسجون شدن بنام بابی</p><p>هنگاميکه حضرت باب در سنهء ١٨٤٤ ميلادی رسالت خويش را</p><p>اظهار فرمودند حضرت بهاءاللّه که در آن موقع بيست و هفت سال داشتند با</p><p>کمال شجاعت امر جديد را تصديق کرده پذيرفتند و طولی نکشيد که يکی</p><p>از مقتدرين و بی‌باک‌ ترين مروّجين آن شناخته شدند . دو مرتبه در سبيل</p><p>امر الهی محبوس و يکمرتبه مورد شکنجه و تعزير واقع گرديدند و اين صدمات</p><p>پيش از واقعه‌ای بود که در ماه اوت ١٨٥٢ رخ داد و برای بابيان مشحون از</p><p>عواقب وخيمه بود . در آن هنگام جوانی از بابيان موسوم بصادق بدرجه‌ای</p><p>از شهادت مولای محبوب خويش که برأی‌العين مشاهده نموده متأثّر شده</p><p>ص ٣٥</p><p>بود که عقلش زائل و بقصد خونخواهی در کمين شاه نشسته در حين عبور</p><p>شاه با طپانچه تير انداخت ولی بجای گلوله در طپانچه ساچمه پر کرده ‌بود</p><p>و با اينکه چند ساچمه بشاه اصابت کرد ولی چندان صدمه‌ای وارد نشد .</p><p>اين جوان شاه را از اسب بر زمين کشيد ولکن ملازمان سلطانی او را دستگير</p><p>کرده در همان محلّ بقتل رسانيدند و اين سبب شد که عموم بابيان به نا حقّ</p><p>مسئول اين عمل شناخته شدند و کشتار مهيبی بدنبال آن روی داد . در</p><p>طهران هشتاد تن از بابيان بشديد ترين شکنجه و عذاب بقتل رسيدند</p><p>و بسياری ديگر بحبس افتادند از جملهء اين مسجونين حضرت بهاءاللّه بودند</p><p>که خود بعداً در اين باره چنين مرقوم فرموده‌اند :</p><p>" لعمر اللّه ابداً داخل آن امر منکر نبوديم و در مجالس تحقيق هم</p><p>عدم تقصير ثابت معذلک ما را اخذ نمودند و از نياوران که در آن ايّام مقرّ</p><p>سلطنت بوده سر برهنه و پای برهنه پياده با زنجير بسجن طهران بردند چه که</p><p>يک ظالمی سواره همراه کلاه از سر برداشت و بسرعت تمام با جمعی از</p><p>ميرغضبان و فرّاشان ما را بردند و چهار شهر در مقامی که شبه و مثل نداشت</p><p>مقرّ معيّن نمودند. امّا سجن که محلّ مظلوم و مظلومان بوده فی‌الحقيقه دخمه‌ای</p><p>تنگ تاريک از آن افضل بوده. و چون وارد حبس شديم بعد از ورود</p><p>ما را داخل دالانی ظلمانی نمودند از آنجا از سه پله سراشيب گذشتيم و بمقرّی</p><p>که معيّن نموده بودند رسيديم. امّا محلّ تاريک و معاشر قريب صد و پنجاه</p><p>نفس از سارقين اموال و قاتلين نفوس و قاطعين طرق بوده مع اين جمعيّت</p><p>محلّ منفذ نداشت جز طريقی که وارد شديم. اقلام از وصفش عاجز</p><p>و روائح منتنه‌اش خارج از بيان و آن جمع اکثری بی‌لباس و فراش اللّه يعلم</p><p>ما ورد علينا فی ذاک المقام الانتن الاظلم. و در ايّام و ليالی در سجن مذکور</p><p>در اعمال و احوال و حرکات حزب بابی تفکّر مينموديم که مع علوّ و سموّ</p><p>و ادراک آن حزب، آيا چه شده که از ايشان چنين عملی ظاهر يعنی جسارت</p><p>و حرکت آن حزب نسبت بذات شاهانه؟ و بعد اين مظلوم اراده نمود که بعد</p><p>از خروج از سجن بتمام همّت در تهذيب آن نفوس قيام نمايد. و در شبی از</p><p/><p>ص ٣٦ </p><p>شبها در عالم رؤيا از جميع جهات اين کلمه عليا اصغا شد انّا ننصرک بک</p><p>و بقلمک لاتحزن عمّا ورد عليک ولا تخف انّک من الآمنين. سوف يبعث اللّه</p><p>کنوز الارض وهم رجال ينصرونک بک و باسمک الّذی به احيی اللّه افئدة العارفين "(٣) .</p><p>نفی به بغداد</p><p>اين سجن سهمگين چهار ماه طول کشيد ولی حضرت بهاءاللّه</p><p>و همراهان در نهايت شور و انجذاب و مسرّت عظمی بودند. هر روز يکی يا</p><p>بيشتر از آنها شکنجه ميشد يا بقتل ميرسيد و بديگران هشدار داده ميشد که</p><p>نوبت آنان روز ديگر خواهد رسيد. و چون جلّادان برای بردن يکی از ياران</p><p>می آمدند کسی که نامش برده شده بود در کمال فرح رقص کنان دست</p><p>حضرت بهاءاللّه را بوسيده پس از مصافحه با ديگران با اشتياق بميدان فدا ميشتافت .</p><p>بالاخره مبرهن و ثابت شد که حضرت بهاءاللّه در واقعهء شاه ذيمدخل</p><p>نبودند و سفير روس بر برائت ايشان شهادت داد و بعلاوه چون جسم ايشان</p><p>از شدّت عذاب بحدّی ضعيف بود که اميد حيات نبود بعوض محکوميّت به</p><p>اعدام ، شاه امر کرد بعراق عرب تبعيد شوند و دو هفته بعد حضرت</p><p>بهاءاللّه با اهل بيت و جمعی از احبّا حرکت فرمودند و چون طريق طولانی</p><p>و سرمای زمستان شديد و مشقّت بی‌اندازه و وسائط راحت بکلّی مفقود بود</p><p>در کمال پريشانی وارد بغداد گرديدند .</p><p>همينکه صحّت مبارک اعتدال يافت به تبليغ طالبان و تشويق احبّا قيام</p><p>فرمودند و بزودی آرامش و سعادت در جمع بابيان حاصل شد (٤) . ولی طولی</p><p>-----------------------------------------------------------------------------</p><p>٣) لوح " ابن ذئب " صفحات ١٥ و ١٦ و ١٧</p><p>٤) در اينموقع که اوايل سال ١٨٥٣ بود نه سال از اظهار امر حضرت باب ميگذشت</p><p>و مصداق بعضی نبوّات حضرت باب در بارهء " سنهء تسع " ظاهر می‌گشت .</p><p/><p>ص ٣٧</p><p>نکشيد که ميرزا يحيی معروف بصبح ازل ، نابرادری حضرت بهاءاللّه ،</p><p>ببغداد وارد شد و از همان موقع باغوای او اختلافاتی که بعينه مانند همان</p><p>اختلافاتی بود که در ميان حواريّون حضرت مسيح حادث گشته بود بروز</p><p>کرد و بعداً هم در ادرنه شدّت يافت و علنی شد و اين امر برای حضرت</p><p>بهاءاللّه که همواره در تمام دورهء حيات مقصدی جز وحدت عالم انسانی</p><p>نداشتند بسيار ناگوار و دردناک بود .</p><p>دو سال در بيابان</p><p>يکسال از ورود ببغداد نگذشته بود که آن حضرت تنها بصفحات</p><p>سليمانيّه دور از آبادی عزيمت نموده جز يکدست لباس چيزی با خود</p><p>نبردند . در باره اين دوره در کتاب ايقان چنين مرقوم فرموده‌اند :</p><p>" اين عبد در اوّل ورود اين ارض چون فی‌الجمله بر امورات محدثه</p><p>بعد اطّلاع يافتم، از قبل مهاجرت اختيار نمودم و سر در بيابانهای فراق نهادم</p><p>و دو سال وحده در صحراهای هجر بسر بردم و از عيونم عيون جاری بود</p><p>و از قلبم بحور دم ظاهر .چه ليالی که قوت دست نداد و چه ايّام که جسد</p><p>راحت نيافت. و با اين بلايای نازله و رزايای متواتره فوالّذی نفسی بيده</p><p>کمال سرور موجود بود و نهايت فرح مشهود. زيرا که از ضرر و نفع و صحّت</p><p>و سقم نفسی اطّلاع نبود بخود مشغول بودم و از ما سوی غافل و غافل از</p><p>اينکه کمند قضای الهی اوسع از خيال است و تير تقدير او مقدّس از تدبير</p><p>سر را از کمندش نجات نه و اراده‌اش را جز رضا چاره‌ای نه. قسم بخدا که</p><p>اين مهاجرتم را خيال مراجعت نبود و مسافرتم را اميد مواصلت نه و مقصود</p><p>جز اين نبود که محلّ اختلاف احباب نشوم و مصدر انقلاب اصحاب</p><p>نگردم و سبب ضرّ احدی نشوم و علّت حزن قلبی نگردم. غير از آنچه ذکر</p><p>شد خيالی نبود و امری منظور نه اگر چه هر نفسی محملی بست و بهوای خود</p><p>خيالی نمود. باری تا آنکه از مصدر امر حکم رجوع صادر شد و لابدّاً تسليم</p><p/><p>ص ٣٨</p><p>نمودم و راجع شدم. ديگر قلم عاجز است از ذکر آنچه بعد از رجوع</p><p>ملاحظه شد. حال دو سنه ميگذرد که اعداء در اهلاک اين عبد فانی</p><p>بنهايت سعی اهتمام دارند چنانچه جميع مطّلع شده‌اند "(٥) .</p><p>ضدّيّت و اعتراض علما</p><p>بعد از رجوع از اين مهاجرت شهرت حضرت بهاءاللّه زيادتر شد</p><p>و مردم دسته دسته از دور و نزديک برای ملاقات و استماع تعاليمشان وارد</p><p>بغداد شدند . يهودی ، مسيحی ، زردشتی و مسلمان مجذوب امر بديع</p><p>گرديدند ولی علمای اسلام بمخالفت و خصومت برخاستند و با طرح توطئه</p><p>و دسايس در صدد قلع و قمع برآمدند. وقتی علما يکی را از ميان خود</p><p>انتخاب نموده فرستادند تا با حضرت بهاءاللّه ملاقات نموده سؤالاتی چند</p><p>نمايد. و اين قاصد جوابهای حضرت بهاءاللّه را با آنکه واضح بود که از راه</p><p>تحصيل کسب نشده چنان قاطع و مراتب علم و دانش ايشان را چنان تعجّب‌آور</p><p>مشاهده کرد که مجبور شد اعتراف نمايد که در فضل و کمال نظيری</p><p>ندارد .معذلک برای آنکه علمائی که او را فرستاده بودند راضی گشته و بر</p><p>حقّيّت رسالت ايشان اطمينان حاصل نمايند رجا نمود معجزه‌ای ظاهر</p><p>فرمايند . حضرت بهاءاللّه قبول فرمودند باين شرط که علما در باره معجزه‌ای که</p><p>طلب ميکنند توافق نمايند و سندی را مهر و امضاء کنند مشعر</p><p>بر اينکه هرگاه آن معجزه وقوع يافت بر صحّت و حقّيّت رسالت ايشان اقرار</p><p>و اعتراف کرده دست از ضدّيّت بردارند و اگر انجام نگرفت بطلان واضح</p><p>و معلوم گردد . اگر مقصود علما تحرّی حقيقت بود البتّه از اين فرصت</p><p>استفاده ميکردند ولی افسوس که منظور آنها چيز ديگر بود و ميخواستند</p><p>بهوای نفس و مصلحت خويش خواه اين امر حقّ باشد يا باطل تصميمی</p><p>-------------------------------------------------------------------------</p><p>٥) کتاب ايقان ، صفحات ١٩٤ و ١٩٥ .</p><p/><p>ص ٣٩</p><p>اتّخاذ نمايند و باينجهت از حقيقت گريزان و جرأت احتجاج نداشتند . اين</p><p>شکست و مغلوبيّت سبب شد که برای هدم بنيان حزب مظلوم بطرح</p><p>نقشه‌ها و دسائس جديد پردازند و در اين باره جنرال کنسول ايران در بغداد</p><p>بکمک آنان شتافته تلگرافهای متواتر بشاه ايران مخابره کرد که حضرت</p><p>بهاءاللّه ضرّش بدين اسلام بيش از پيش شده و نفوذش در ايران باقی است</p><p>و لهذا بهتر آنست که بمحلّ دورتری تبعيد گردد .</p><p>از سجايای حضرت بهاءاللّه اين بود که در اين مواقع بحرانی که</p><p>بتحريک علمای اسلام دولتين ايران و عثمانی برای هدم بنيان امر الهی</p><p>اشتراک مساعی مينمودند آن حضرت در کمال آرامش و وقار بتشويق و تشجيع</p><p>اصحاب خود پرداخته بنزول الواح و کلمات جاودانی و تسلّی بخش</p><p>و هدايت آميز خود مشغول می‌شدند . حضرت عبدالبهاء حکايت ميفرمايند که</p><p>چگونه در اين اوقات کلمات مکنونه نازل گشت . اغلب حضرت بهاءاللّه</p><p>برای گردش بکنار رودخانهء دجله تشريف ميبردند و در کمال بهجت</p><p>و سرور مراجعت فرموده بنوشتن آن جواهر ثمينه و مواعظ حکيمانه و نصائح</p><p>مشفقانه که بهزاران قلوب دردمند و مضطرب نور اميد و شفا ميبخشد</p><p>ميپرداختند . تا چندين سال از کلمات مکنونه جز نسخه‌های معدود خطّی</p><p>در دسترس نبود آنهم بايد در کمال مواظبت مخفی نگاهداشته شود مبادا</p><p>بدست دشمنان کثير افتد ولی اکنون اين صحيفه نورا که شايد معروفترين اثر</p><p>قلمی حضرت بهاءاللّه باشد در جميع اقطار کره ارض تلاوت ميشود .</p><p>کتاب ايقان يکی ديگر از آثار معروف حضرت بهاءاللّه است که در همان</p><p>اوقات در اواخر دوره اقامت در بغداد نوشته شده است .</p><p>اظهار امر در باغ رضوان نزديک بغداد</p><p>پس از مذاکرات و مخابرات بخواهش دولت ايران فرمانی از طرف</p><p>دولت عثمانی صادر و حضرت بهاءاللّه باسلامبول فراخوانده شدند . وصول</p><p/><p>ص ٤٠</p><p>اين خبر باعث حيرت و پريشانی اصحاب گرديد و بيت مولای محبوبشانرا</p><p>چنان محاصره کردند که حضرت بهاءاللّه و اهل بيت مجبور شدند بباغ نجيب</p><p>پاشا در خارج شهر نقل مکان کرده و در آنجا خيمه زده دوازده روز اقامت</p><p>نمايند تا وسائل اين سفر طولانی فراهم گردد . در اوّلين روز از اين دوازده</p><p>روز ( از ٢٢ اپريل تا سوم می ١٨٦٣ يعنی نوزده سال بعد از اظهار امر</p><p>حضرت باب ) حضرت بهاءاللّه بجمعی از اصحاب خود بشارت دادند که</p><p>موعود منتظری که حضرت باب ظهورش را خبر داده يعنی من يظهره اللّه</p><p>و موعود کلّ انبياء ايشانند . اکنون اين باغ تاريخی که اظهار امر در آنجا</p><p>صورت گرفته نزد بهائيان بباغ رضوان معروف و آن دوازده روزی را که حضرت</p><p>بهاءاللّه در آنجا گذرانيدند هر سال بعنوان عيد رضوان جشن گرفته ميشود . در</p><p>آن ايّام حضرت بهاءاللّه بعوض آنکه محزون و مغموم باشند در کمال فرح</p><p>و عظمت و اقتدار مشاهده ميشدند و اصحاب ايشان نيز مستبشر و منجذب</p><p>بوده و جمعيّت کثيری از مردم برای ادای احترام پيش ايشان ميآمدند و همهء</p><p>اعيان بغداد و حتّی خود حاکم برای بدرقه و مشايعت آن مسجون مهاجر آمدند .</p><p>اسلامبول و ادرنه</p><p>مسافرت باسلامبول سه تا چهار ماه طول کشيد . در اين سفر عائله</p><p>حضرت بهاءاللّه و بيست و شش نفر از اصحاب همراه بودند و در موقع ورود</p><p>اسلامبول در خانهء کوچکی که بهيچوجه گنجايش آن جمعيّت را نداشت</p><p>محبوس شدند . بعداً محلّ بهتری به آنان داده شد ولی چهار ماه بعد دوباره</p><p>آنها را حرکت داده و اين بار به ادرنه فرستادند . مسافرت به ادرنه با اينکه چند</p><p>روز بيشتر طول نکشيد ولی از جهت صعوبات وارده بسيار سخت</p><p>گذشت . برف بيشتر اوقات بشدّت ميباريد و چون لباس مناسب و غذای</p><p>کافی موجود نبود مشقّات بنهايت درجه رسيد . در زمستان اوّل حضرت</p><p/><p>ص ٤١</p><p>بهاءاللّه با اهل بيت که دوازده نفر بودند در يک خانهء کوچک که فقط</p><p>سه اطاق داشت و فاقد وسائل راحت و پر از حشرات موذی بود سکونت</p><p>داده شدند و در موسم بهار محلّ بهتری گرفته شد و باينطريق بيش از چهار</p><p>سال و نيم در ادرنه ماندند. و در اينجا حضرت بهاءاللّه مجدّداً به تبليغ امر</p><p>مشغول و جمّ غفيری بدور ايشان جمع شدند و علناً اعلان امر فرمودند</p><p>و اکثريّت بابيان قبول نمودند و از آن ببعد بنام بهائی معروف شدند . ولکن</p><p>جمعی قليل تحت رهبری ميرزا يحيی نابرادری حضرت بهاءاللّه بضدّيّت</p><p>شديد برخاستند و با شيعيان يعنی دشمنان سابق همدست شده برای قلع و قمع</p><p>اين طايفه بتوطئه پرداختند . در نتيجه مشکلات عظيمه رخ گشود و بالاخره</p><p>دولت عثمانی بابيان و بهائيان هر دو را از آنجا تبعيد نمود باينطريق که</p><p>حضرت بهاءاللّه و پيروانشانرا بعکّا در فلسطين فرستاد که بموجب تاريخ</p><p>نبيل (٦) در ٣١ اگوست ١٨٦٨ بآنجا رسيدند و ميرزا يحيی و تابعانش بقبرس تبعيد گرديدند .</p><p>رسائل بملوک</p><p>در آن اوقات حضرت بهاءاللّه رسائل معروف خود را بسلطان عثمانی</p><p>و ملوک و سلاطين اروپا و پاپ و شاه ايران مرقوم فرمودند و بعداً در کتاب</p><p>اقدس بسلاطين ديگر و فرمانروايان و رؤسای جمهور امريکا و پيشوايان</p><p>مذهبی و عموم اهل عالم خطاب نموده بهمه آنها امر الهی و رسالت خود را</p><p>اعلان و از آنها دعوت کردند بتمام قوا در راه استقرار ديانت حقيقی</p><p>و حکومت عادله و صلح عمومی جهد نمايند . در لوح سلطان (٧) با شرح</p><p>---------------------------------------------------------------------------------</p><p>٦) نبيل مؤلّف تاريخ ايّام اوّليّهء امر شخصاً در بعضی از وقايع که شرح داده شرکت</p><p>داشته و با عدّهء زيادی از متقدّمين محشور ومعاشر بوده است .</p><p>٧) " لوح سلطان " خطاب به ناصرالدّين شاه است .</p><p/><p>ص ٤٢</p><p>حال بابيان مظلوم با کمال قدرت بدادخواهی آنان پرداختند و تقاضا کردند</p><p>تا با علما که محرّک قتل و آزار آنها بودند روبرو شوند و گفتگو کنند . حاجت</p><p>بذکر نيست که با اين تقاضا موافقت نشد . بديع جوان برومند و منقطع</p><p>بهائی که حامل رسالهء حضرت بهاءاللّه بشاه بود اسير شد و تحت انواع</p><p>شکنجه قرار گرفت و در حاليکه آجر داغ و سوزان بر سينه‌اش ميگذاشتند</p><p>شهيد گرديد . در همين لوح حضرت بهاءاللّه شرح مبسوطی از مصائب</p><p>وارده و نوايای خود مرقوم فرموده‌اند .</p><p>" يا ملک قد رأيت فی سبيل اللّه ما لا رأت عينٌ ولا سمعت أذنٌ قد</p><p>أنکرنی المعارف و ضاق علی‌المخارف قد نضب ضحضاح السّلامة و اصفرّ</p><p>ضحضاح الرّاحة کم من البلايا نزلت وکم منها سوف تنزل امشی مقبلاً إلی</p><p>العزيز الوهّاب و ورائی تنساب الحباب قد استهلّ مدمعی الی ان بلّ مضجعی.</p><p>وليس حزنی لنفسی تاللّه رأسی يشتاق الرّماح فی حبّ مولاه و ما مررت علی</p><p>شجر الّا و قد خاطبه فؤادی يا ليت قطعت لاسمی و صلب عليک جسدی فی</p><p>سبيل ربّی بما اری النّاس فی سکرتهم يعمهون و لا يعرفون رفعوا اهوائهم</p><p>و وضعوا الههم کأنّهم اتّخذوا امر اللّه هزواً و لهوا ًو لعباً و يحسبون أنّهم محسنون</p><p>و فی حصن الامان هم محصنون و ليس الامر کما يظنّون غداً يرون ما</p><p>ينکرون. فسوف يخرجنا اولو الحکم و الغناء من هذه الارض الّتی سمّيت</p><p>بادرنه الی مدينة عکّا و ممّا يحکون انّها اخرب مدن الدّنيا و اقبحها صورة</p><p>وأردئها هواء و انتنها ماء کأنّها دار حکومة الصّدی لايسمع من أرجائها إلّا</p><p>صوت ترجيعه وأرادوا أن يحبسوا الغلام فيها و يسدّوا علی وجوهنا ابواب</p><p>الرّخاء و يصدّوا عنّا عرض الحيوة الدّنيا فيما غبر من ايّامنا. تاللّه لو ينهکنی</p><p>اللّغب و يهلکنی السّغب و يجعل فراشی من الصّخرة الصّمّاء و مؤانسی وحوش</p><p>العراء لا أجزع و أصبر کما صبر اولو الحزم و اصحاب العزم بحول اللّه مالک</p><p>القدم و خالق الامم و اشکر اللّه علی کلّ الاحوال و نرجو من کرمه تعالی بهذا</p><p>الحبس يعتق الرّقاب من السّلاسل و الاطناب و يجعل الوجوه خالصة لوجهه</p><p>العزيز الوهاب انّه مجيب لمن دعاه و قريب لمن ناجاه. و نسأله بأن يجعل هذا</p><p/><p>ص ٤٣</p><p>البلاء الادهم درعاً لهيکل امره و به يحفظه من سيوفٍ شاحذةٍ و قضبٍ نافذةٍ</p><p>لم يزل بالبلاء علا امره و سنا ذکره هذا من سنّته قد خلت فی القرون الخالية و الاعصار الماضية ... "(٨) .</p><p>مسجونيّت در عکّا</p><p>در آن اوقات عکّا محبس و منفای جنايتکارانی بود که از جميع نقاط</p><p>امپراطوری عثمانی به آنجا ميفرستادند. در ورود بعکّا پس از يک مسافرت</p><p>دريائی پر مشقّت حضرت بهاءاللّه و پيروان که قريب هشتاد تا هشتاد</p><p>و چهار نفر مرکّب از مرد و زن و اطفال بودند در قشلهء عسکريّه زندانی</p><p>شدند . محلّ بسيار ناراحت و کثيف بود و هيچگونه وسائل خواب و راحتّی در</p><p>آن وجود نداشت و غذائی که داده ميشد آنقدر فقيرانه و ناسازگار بود که پس</p><p>از چندی محبوسين تقاضا کردند اجازه داده شود خوراک را خود خريداری</p><p>و تهيّه نمايند . در چند روز اوّل اطفال شيرخوار دائماً گريه ميکردند</p><p>و خواب غير ممکن بود و بزودی امراض مالاريا و اسهال و غيره شيوع يافت</p><p>و همه آن جمع مگر دو نفر بيمار شدند سه نفر بر اثر بيماری از پا درآمدند</p><p>و رنج و مشقّات بازماندگان در توصيف نگنجد (٩) .</p><p>اين سجن شديد بيش از دو سال طول کشيد و در اين مدّت بهيچيک</p><p>از بهائيان اجازهء خروج از در سجن داده نميشد مگر چهار نفر از مردان</p><p>که تحت مراقبت روزی يکبار برای خريد آذوقه بيرون ميرفتند .</p><p>در مدّت سجن در قشلهء عسکريّه مسافرين و زائرين ممنوع از ورود</p><p>بودند و چه بسا از بهائيان ايران که تمام راه را پای پياده بمنظور زيارت</p><p>-----------------------------------------------------------------------</p><p>٨) " لوح سلطان "٠</p><p>٩) برای مصارف دفن دو نفر که فوت کرده بودند حضرت بهاءاللّه قاليچهء مخصوص خود</p><p>را دادند که فروخته و خرج تدفين شود ولی سربازان بعوض اينکه پول را صرف اينکار</p><p>کنند آنرا تصاحب کرده و اجساد را در گودالی در زمين انداختند .</p><p/><p>ص ٤٤</p><p>محبوبشان می آمدند ولی اجازهء دخول بداخل حصار شهر به آنها داده نميشد لهذا</p><p>بمحلّی خارج از سومين خندق شهر ميرفتند تا از آنجا بتوانند پنجره‌های</p><p>محلّ اقامت حضرت بهاءاللّه را ببينند و در آنحال حضرت بهاءاللّه در جلو</p><p>يکی از پنجره‌ها ظاهر ميشدند و آنها پس از زيارت هيکل مبارک از دور</p><p>با حال گريه باوطان خود مراجعت ميکردند در حاليکه روح جديد خدمت</p><p>و جانفشانی در وجود آنها مشتعل بود .</p><p>تخفيف تضييقات</p><p>سر انجام از شدّت سجن کاسته شد باين طريق که تجهيز عساکر ترک</p><p>پيش آمد و قشله برای عساکر لزوم يافت . حضرت بهاءاللّه و اهل بيت را</p><p>بخانه‌ای مخصوص منتقل نمودند و ساير همراهان را در يکی از کاروانسراهای</p><p>شهر مقرّ معيّن کردند. حضرت بهاءاللّه مدّت هفت سال هم در اين خانه</p><p>محبوس بودند . در اطاق کوچکی جنب محلّی که آن حضرت محبوس بودند</p><p>سيزده نفر افراد عائله از زن و مرد ساکن بودند . در اوّلين روزهای اقامت</p><p>در اين خانه از عدم کفايت وسائل آسايش و کمی غذا و فقدان احتياجات</p><p>ابتدائی زندگی بسيار در زحمت بودند ولی پس از چندی اطاقهای ديگری</p><p>در اختيار آنها گذاشته شد و زندگی نسبتاً راحت ‌تر گرديد .</p><p>از وقتيکه حضرت بهاءاللّه و همراهان قشله را ترک نمودند بزائرين</p><p>اجازهء ملاقات داده شد و بتدريج تضييقاتی که بموجب فرمان سلطانی</p><p>اعمال ميشد کم و بيش در بوتهء فراموشی افتاد هر چند گاه بگاه باز تجديد ميشد .</p><p>ابواب سجن گشوده شد</p><p>بهائيان هيچگاه مأيوس نبوده و در اطمينان و وقار آنها تزلزلی راه</p><p>نداشت حتّی در زمانيکه مسجونيّت در نهايت شدّت بود و حضرت بهاءاللّه</p><p/><p>ص ٤٥</p><p>در قشله تشريف داشتند ببعضی از احبّا ميفرمودند که نگران نباشيد</p><p>عنقريب ابواب گشوده خواهد شد و خيمهء من بر صفح جبل کرمل مرتفع</p><p>خواهد گرديد و کمال فرح و انبساط حاصل خواهد گشت . اين بيان تسلّی</p><p>بخش قلوب ياران بود و مصداق آن بموقع خود آشکار شد . کيفيّت گشوده</p><p>شدن ابواب سجن را بهتر است از لسان حضرت عبدالبهاء بشنويم :</p><p>" يک وقتی جمال مبارک فرمودند که من نه سال است که يک زمين</p><p>سبز نديدم . ميل مبارک بسيار به سبزه و صحرا بود ميفرمودند عالم صحرا عالم</p><p>ارواح است و عالم شهر عالم اجسام. از اين فرمايش مبارک فهميدم اشاره</p><p>است. يک پاشائی بود در عکّا محمّد پاشا صفوت نام خيلی با ما ضدّ بود در</p><p>يک فرسخی عکّا يک قصر داشت ( مزرعه ) در اطراف باغستان بود بسيار</p><p>جای باصفائی بود و آب جاری داشت رفتم خانه آن پاشا گفتم پاشا آن قصر را</p><p>تو انداختی آمدی توی عکّا نشسته‌ای، گفت من عليلم نميتوانم در خارج</p><p>شهر بنشينم و آنجا محلّ خالی است کسی نيست که با او معاشرت کنم. من از</p><p>اشارهء مبارک فهميدم که ميل مبارک است بيرون بروند فهميدم که هر کاری</p><p>بکنم پيش ميرود. گفتم مادام تو نمی‌نشينی آنجا خالی است بده بما آن پاشا</p><p>خيلی تعجّب کرد . از پاشا اجاره گرفتم بقيمت خيلی ارزان در سالی پنج</p><p>ليره خيلی غريب است پنجساله پولش را دادم بعد بنّا فرستادم تعمير کند</p><p>حمام ساختم آنجا بعد آمدم يک کالسکه درست کردم بزرگ. يک روز</p><p>خودم گفتم اوّل بروم من همچه تنها از دروازه بيرون آمدم قراول ايستاده بود</p><p>هيچ حرفی نزد همينطور رفتم هيچ نگفت فردا عصر رفتم به بهجی</p><p>هيچکس حرفی نزد ابداً. بعد يک روزی مأمورين حکومت را مهمان کردم</p><p>از صبح تا شام عصر برگشتيم. بعد يکروزی آمدم حضور مبارک عرض کردم</p><p>قصر حاضر است عرّابه هم حاضر است آنوقت در عکّا هيچ کرّوسه نبود،</p><p>فرمودند من نميروم من محبوسم يکدفعهء ديگر عرض کردم همان جواب را</p><p>فرمودند، دفعهء ثالث عرض کردم، فرمودند نه، ديگر جسارت نتوانستم بکنم.</p><p>يک شخص از اسلام بود آنجا خيلی شهرت و نفوذ داشت او را خواستم گفتم</p><p/><p>ص ٤٦</p><p>کيفيّت اينست لکن حضرت بهاءاللّه از ما قبول نميکنند آن شخص محبّت</p><p>داشت گفتم تو جسوری برو حضور مبارک مشرّف شو دست مبارک را بگير</p><p>و دست مدار تا وعد قوی بگيری. اين عرب بود رفت آمد مقابل دو زانوی</p><p>مبارک نشست دست مبارک را گرفت بوسيد عرض کرد، چرا بيرون تشريف</p><p>نمی بريد؟ فرمودند من مسجونم، گفت استغفر اللّه کيست که بتواند شما را</p><p>محبوس کند شما خود خود را حبس کرده‌ايد ارادهء خود شما چنين است حالا</p><p>من خواهش دارم بيرون تشريف بياوريد بقصر تشريف بياوريد سبز است</p><p>خرم است درختها خيلی با صفاست برگها سبز است پرتقالها قرمز است</p><p>هر چه فرمودند من مسجونم نميشود باز دست مبارک را بوسيد بقدر</p><p>يکساعت متمادياً رجا ميکرد. بعد فرمودند خيلی خوب فردا سوار کالسکه</p><p>شدند من هم حضور مبارک بودم از شهر بيرون آمديم هيچکس هيچ</p><p>نگفت رفتيم مزرعه من برگشتم. ديگر يا در مزرعه تشريف داشتند يا در</p><p>عکّا تشريف داشتند يا در حيفا يا در صحرا تا دو سال در آن محلّ خوش</p><p>با صفا تشريف داشتند. بعد قصد فرمودند که بمحلّ ديگر در بهجی نقل</p><p>کنيم. يک ناخوشی در بهجی پيدا شد و صاحب قصر با جميع عائله مريض</p><p>شدند فرار کردند و حاضر بود که خانه را بی‌اجرت بدهد ما خانه را</p><p>بقيمت ارزانی باجاره گرفتيم و در آنجا ابواب عظمت و سلطنت حقيقی</p><p>گشوده شد . اسماً مسجون بودند ولی فرمان پادشاه عثمانی در حبس بهاءاللّه</p><p>بسيار سخت و شديد بود باوجود اين حضرت بهاءاللّه در کمال عظمت</p><p>و جلال ظاهر و جميع خلق خاضع که امراء فلسطين حسرت ميبردند جميع</p><p>متصرّفين و ضبّاط و مأمورين بخضوع و خشوع تمنّای شرفيابی حضور</p><p>مينمودند و حضرت بهاءاللّه اجازت نميفرمودند. يک وقتی حاکم شهر رجا</p><p>کرد که باين سعادت برسد بعد از اينکه از جانب رؤساء دولت مأمور شده</p><p>بود که بهمراهی يک ضابطی جمال مبارک را ملاقات کند رجای او قبول</p><p>شد و متصرّف مملکت و ضابط که شخص فرنگی بود بحدّی متأثّر و خاضع</p><p>شدند که در حضور حضرت بهاءاللّه در نزديک در روی زمين دو زانو</p><p/><p>ص ٤٧</p><p>نشستند جمال مبارک قليان خواستند از شدّت ادب راضی بکشيدن قليان</p><p>نشدند بعد از تکرار اصرار مبارک فقط لب بسر نی پيچ قليان نهادند و کنار</p><p>گذاشتند. آن خضوع و خشوع احباب ، آن ملاحظه و احترام که مأمورين</p><p>و اعيان و بزرگان نشان ميدادند آن ورود پی در پی مسافرين وجويندگان</p><p>حقيقت و روح خلوص و خدمت که در جميع جهات ظاهر بود ، آن سيمای</p><p>سلطنت و اقتدار جمال مبارک و نفوذ حکمش ، اعدا و مخلصينش همه شهادت</p><p>ميدادند باينکه حضرت بهاءاللّه فی‌الحقيقه مسجون نبود بلکه سلطان</p><p>سلاطين بود. دو سلطان مستبدّ بر ضدّش بودند و حاکم خود رأی با قدرت،</p><p>با وجود اين حتّی وقتيکه مسجون بود در سجن خودشان به آنها خطاب مينمود</p><p>بکلام شديد مثل خطاب شاه به رعيّت. بعد با وجود اين فرمانهای شديد در</p><p>بهجی مثل يک شاهزاده معيشت ميفرمود اغلب اوقات ميفرمودند براستی</p><p>ميگويم که بدترين حبس مبدّل بجنّت عدن شد يقين است که همچه</p><p>چيزی تا بحال در عالم خلق ديده نشده " .</p><p>زندگانی در بهجی</p><p>حضرت بهاءاللّه همانطور که در سالهای پر مشقّت نشان دادند چگونه</p><p>در حال فقر و تنگدستی ميتوان بذکر و ثنای حقّ پرداخت، در سالهای بعد</p><p>در بهجی نيز نشان دادند چگونه در حال عزّت و جلال ميتوان به تسبيح</p><p>و تقديس خداوند مشغول شد . تبرّعاتی که صدها هزار پيروان مخلص تقديم</p><p>ميکردند مبالغ باهظه‌ای بود که تحت نظر و اداره آن حضرت قرار داشت</p><p>و هرچند حيات آن حضرت در بهجی با حشمت و جلال بمفهوم حقيقی</p><p>توصيف شده ولی نبايد تصوّر کرد که در شئون مادّی و اسراف و تبذير</p><p>صرف ميشد . جمال مبارک و اهل بيت در کمال سادگی و اقتصاد معيشت</p><p>مينمودند و در آن خاندان از تجمّلات و مصارف غير ضروری خبری نبود .</p><p>در نزديک همان منزل ياران باغ زيبائی بنام رضوان تهيّه کردند که آن حضرت</p><p/><p>ص ٤٨</p><p>اغلب چند روز پياپی و حتّی چند هفته در آن ميگذرانيدند و شبها در کلبهء</p><p>کوچکی که در آن باغ ساخته شده بود استراحت ميفرمودند و احياناً بمزارع</p><p>تشريف ميبردند . چند بار از عکّا و حيفا ديدن فرمودند و بيش از يکبار</p><p>همانطور که در زندان قشلهء عکّا پيشگوئی فرموده بودند خيمه مبارک بر</p><p>جبل کرمل افراخته شد . بيشتر اوقات حضرت بهاءاللّه بدعا و مناجات</p><p>و تسبيح و تهليل و نگارش کتب و الواح و نزول آيات و تربيت روحانی ياران</p><p>صرف ميشد. و برای اينکه با آزادی و فراغت کامل بانجام امور مهمّه خود</p><p>بپردازند حضرت عبدالبهاء تمشيت همهء کارهای ديگر و حتّی ملاقات با</p><p>علما و ادبا و شعرا و مأمورين دولت را بعهده گرفتند و تمامی اين نفوس از</p><p>ملاقات با حضرت عبدالبهاء شاد و مستبشر و از مصاحبت و بياناتشان راضی</p><p>و خشنود بودند و با اينکه حضرت بهاءاللّه را ملاقات نميکردند ولی از همان</p><p>ملاقات و آشنائی با پسرشان احساس دوستی و علاقهء شديد ميکردند زيرا</p><p>طرز رفتار حضرت عبدالبهاء چنان بود که بمقام رفيع پدر بزرگوارشان پی ميبردند .</p><p>خاور شناس شهير پرفسور ادوارد براون فقيد استاد دانشگاه کمبريج</p><p>بسال ١٨٩٠ در بهجی بحضور حضرت بهاءاللّه مشرّف گشته و احساسات خود را چنين بيان ميکند :</p><p>" ... راهنمای من اندکی مکث کرد تا من کفشهای خود را از پای</p><p>در آوردم. بعد بسرعت پرده را بکنار زد و پس از عبور من آنرا بجای خود</p><p>رها کرد. در اينحال خود را در اطاقی وسيع يافتم که در صدر آن مندری</p><p>نهاده و در طرف مقابل در دو يا سه صندلی قرار داشت. هر چند واضحاً</p><p>نميدانستم بکجا آمده و با چه شخصی ملاقات خواهم کرد ( چه که از قبل</p><p>صراحةً اشاره‌ای نشده بود )، يکی دو ثانيه گذشت تا با اهتزازی عجيب</p><p>و حالت احترام بخود آمده دريافتم که اطاق خالی نيست . در آن گوشه که</p><p>مندر بديوار متّصل ميشد شخصی جليل و در کمال عظمت و وقار جالس</p><p>و نوعی کلاه که دراويش تاج مينامند بر سر ( ولی از جهت بلندی و ساخت</p><p/><p>ص ٤٩</p><p>متفاوت ) و بدور آن در قسمت پائين عمامه‌ای کوچک از پارچهء سفيد</p><p>پيچيده شده بود . جمالی را که مشاهده نمودم هرگز فراموش ننمايم هر چند</p><p>که از عهدهء توصيف بر نيايم. آن چشمان نافذ گوئی تا اعماق روح و ضمير را</p><p>ميخواند و قدرت و عظمت بر جبين مبينش نمودار از چينهای عميق پيشانی</p><p>و سيما علائم سالخوردگی نمايان ولی گيسوان و محاسن مشکين که با کمال</p><p>زيبائی تا نزديک کمر افشان بود خلاف آنرا نشان ميداد . مپرس در حضور</p><p>چه کسی ايستاده‌ام، چه سر تعظيم بآستان کسی فرود آورده‌ام که محلّ</p><p>پرستش و محبّتی است که پادشاهان حسرت ميبرند و سلاطين غبطه ميخورند .</p><p>صوتی ملايم و مهيمن امر بجلوس نمود و آنگاه فرمود : " الحمد للّه که</p><p>فائز شده‌ايد... شما بديدار يک مسجون منفی آمده‌ايد ... ما جز اصلاح عالم</p><p>و سعادت امم مقصدی نداريم معذلک آنها ما را اهل نزاع و فساد شمرده</p><p>مستحقّ سجن و نفی ببلاد ميدانند ... آيا اگر تمام اقوام و ملل در ظلّ يک</p><p>ديانت درآيند و جميع مردمان مانند برادر شوند روابط محبّت و يگانگی ميان</p><p>ابناء بشر استحکام يابد و اختلافات مذهبی از ميان برود و تباين نژادی محو</p><p>و زائل شود چه عيب و ضرری دارد ... بلی البتّه چنين خواهد شد . اين</p><p>جنگهای بی‌ثمر و منازعات خانمانسوز منتهی شود و صلح اکبر تحقّق</p><p>يابد ... آيا شما در اروپا نيز بهمين محتاج نيستيد ؟ و آيا همين نيست که</p><p>حضرت مسيح خبر داده ... با وجود اين مشاهده ميکنيم که پادشاهان</p><p>و زمامداران شما خزائن خود را بعوض آنکه در سبيل سعادت و آسايش عالم</p><p>انسان صرف کنند خودسرانه در تهيّهء وسائل دمار و انهدام نوع بشر بکار</p><p>ميبرند ... اين جنگها و کشتارها و اختلافات بايد قطع شود و ابناء بشر مانند</p><p>يک قوم و يک عائله گردند ... ليس الفخر لمن يحبّ الوطن بل لمن يحبّ العالم ....</p><p>تا آنجا که بخاطر می آورم اين بود کلماتی که با بيانات ديگر من از</p><p>بهاء شنيدم اکنون بر عهده خوانندگان است که دقّت و ملاحظه کنند آيا</p><p/><p>ص ٥٠</p><p>اينگونه تعاليم شايستهء قتل و سجن است و آيا جهان از نشر و اشاعهء آن نفع ميبرد يا ضرر ؟ "(١٠) .</p><p>صعود حضرت بهاءاللّه</p><p>به اين طريق حضرت بهاءاللّه با کمال سادگی و وقار ايّام اخير حيات</p><p>خويش را در اين دنيا گذرانيدند تا اينکه بر اثر يک عارضه تب در ٢٩</p><p>ماه می ١٨٩٢ در هفتاد و پنج سالگی صعود فرمودند . از جملهء آخرين</p><p>الواحی که نازل فرمودند کتاب عهد بود که با دست خويش مرقوم و لاک</p><p>و مهر فرمودند. نه روز بعد از صعود لاک و مهر از طرف پسر ارشد در حضور</p><p>اعضای عائله و جمعی از ياران برداشته شد و آن سند مختصر ولی بسيار مهمّ</p><p>خوانده و اعلان گرديد . بموجب اين وصيّتنامه حضرت عبدالبهاء بعنوان</p><p>وصيّ پدر و مبيّن تعاليم او تعيين گرديدند و جميع عائله و منتسبين حضرت</p><p>بهاءاللّه و کلّيّهء ياران مأمور بتوجّه به حضرت عبدالبهاء و اطاعت از آن حضرت</p><p>گرديدند و باين وسيله از انشقاق و تفرقه جلوگيری و وحدت امر بهائی تأمين گرديد .</p><p>مظهريّت حضرت بهاءاللّه</p><p>مطلب مهم اينست که مفاهيم روشنی از مظهريّت حضرت بهاءاللّه بدست آوريم.</p><p>بيانات ايشان مانند بيانات سائر مظاهر الهيّه بر دو قسم منقسم ميشود : قسمی از </p><p>مرقومات و بيانات بطور ساده صادر از شخصی است که از طرف خداوند </p><p>مأمور ابلاغ رسالت به همنوعان خويش است و حال آنکه در قسم ديگر کلمات </p><p>نازله مشعر بر اينست که خطابات مستقيماً من جانب اللّه است .</p><p>-------------------------------------------------------------------------------------</p><p>١٠) نقل از مقدّمهء کتاب"A Traveler's Narrative" )ترجمهء مقالهء شخصی سيّاح</p><p>بانگليسی بوسيلهء پرفسور ادوارد براون ) صفحات ٣٩-٤٠ .</p><p/><p>ص ٥١</p><p>حضرت بهاءاللّه در کتاب ايقان ميفرمايند : " از قبل دو مقام از</p><p>برای شموس مشرقه از مشارق الهيّه بيان نموديم يکی مقام توحيد و رتبه</p><p>تفريد چنانچه از قبل ذکر شد ( لا نفرّق بين احد منهم ) (١١) و مقام ديگر</p><p>مقام تفصيل و عالم خلق و رتبهء حدودات بشريّه است . در اين مقام هر</p><p>کدام را هيکلی معيّن و امری مقرّر و ظهوری مقدّر و حدودی مخصوص است</p><p>چنانچه هرکدام باسمی موسوم و بوصفی موصوف و بامری بديع و شرعی جديد</p><p>مأمورند چنانچه ميفرمايد ( تلک الرّسل فضّلنا بعضهم علی بعض منهم من</p><p>کلّم اللّه و رفع بعضهم درجات و آتينا عيسی ابن مريم البيّنات و ايّدناه</p><p>بروح القدس ) (١٢) ... اينست که در مقام توحيد و علوّ تجريد اطلاق</p><p>ربوبيّت و الوهيّت و احديّت صرفه و هويّه بحته بر آن جواهر وجود شده</p><p>و ميشود زيرا که جميع بر عرش ظهور اللّه ساکنند و بر کرسيّ بطون اللّه</p><p>واقف يعنی ظهور اللّه بظهورشان ظاهر و جمال اللّه از جمالشان باهر</p><p>چنانچه نغمات ربوبيّه از اين هياکل احديّه ظاهر شد. و در مقام ثانی که</p><p>مقام تميز و تفصيل و تحديد و اشارات و دلالات ملکيّه است عبوديّت صرفه و فقر</p><p>بحت و فنای باتّ از ايشان ظاهر است چنانچه ميفرمايد ( انّی عبد اللّه و ما</p><p>انا الّا بشر مثلکم ) .. .و اگر شنيده شود از مظاهر جامعهء( انّی انا اللّه )</p><p>حقّ است و ريبی در آن نيست چنانچه بکرّات مبرهن شد که بظهور</p><p>و صفات و اسمای ايشان ظهور اللّه و اسم اللّه و صفة اللّه در ارض ظاهر. اينست که</p><p>ميفرمايد ( و ما رَمَيْتَ اذْ رَمَيْتَ ولکنَّ اللّه رَمی ) (١٣) و همچنين ( انّ</p><p>الّذين يبايعونک انّما يبايعون اللّه ) (١٤) و اگر نغمه ( انّی رسول اللّه ) بر آرند </p><p>اين نيز صحيح است و شکّی در آن نه چنانچه ميفرمايد ( ماکان محمّد ابا احدٍ من </p><p>--------------------------------------------------------------------------------------</p><p>١١) قرآن ، سورهء بقره ٢/١٣٦ .١٢) قرآن ، سورهء بقره ٢/٢٥٣ .</p><p>١٣) قرآن ، سورهء انفال ٨/١٧ .١٤) قرآن ، سورهء فتح ٤٨/١٠ .</p><p/><p>ص ٥٢</p><p>رجالکم ولکنْ رسول اللّه ) (١٥) و در اينمقام همه مرسلند از نزد آن سلطان</p><p>حقيقی و کينونت ازلی. واگر جميع ندای ( انا خاتم النّبيّين ) برآرند آن هم</p><p>حقّ است و شبهه را راهی نه و سبيلی نه زيرا که جميع حکم يک ذات</p><p>و يک نفس و يک روح و يک جسد و يک امر دارند و همه مظهر بدئيّت</p><p>و ختميّت و اوّليّت و آخريّت و ظاهريّت و باطنيّت آن روح الارواح حقيقی</p><p>و ساذج السّواذج ازليند. و همچنين اگر بفرمايند ( نحن عباد اللّه ) اين نيز ثابت</p><p>و ظاهر است چنانچه بظاهر در منتهی رتبه عبوديّت ظاهر شده‌اند احدی</p><p>را يارای آن نه که بآن نحو از عبوديّت در امکان ظاهر شود. اينست که از</p><p>آن جواهر وجود در مقام استغراق در بحار قدس صمدی و ارتقاء بمعارج</p><p>معانی سلطان حقيقی، اذکار ربوبيّه و الوهيّه ظاهر شد. اگر درست ملاحظه</p><p>شود در همين رتبه منتهای نيستی و فنا در خود مشاهده نموده‌اند در مقابل</p><p>هستی مطلق و بقای صرف که گويا خود را معدوم صرف دانسته‌اند و ذکر</p><p>خود را در آن ساحت شرک شمرده‌اند زيرا که مطلق ذکر در اينمقام دليل</p><p>هستی و وجود است و اين نزد واصلان بس خطا چه جای آنکه ذکر غير</p><p>شود و قلب و لسان و دل و جان بغير ذکر جانان مشغول گردد و يا چشم غير</p><p>جمال او ملاحظه نمايد و يا گوش غير نغمهء او شنود و يا رجل در غير سبيل</p><p>او مشی نمايد. در اين زمان نسمة اللّه وزيده و روح اللّه احاطه نموده قلم از</p><p>حرکت ممنوع و لسان از بيان مقطوع گشته .</p><p>باری نظر باينمقام ذکر ربوبيّه و امثال ذلک از ايشان ظاهر شده و در</p><p>مقام رسالت اظهار رسالت فرمودند و همچنين در هر مقام باقتضای آن</p><p>ذکری فرمودند و همه را نسبت بخود داده‌اند از عالم امر الی عالم خلق و از</p><p>عوالم ربوبيّه الی عوالم ملکيّه. اينست که آنچه بفرمايند و هر چه ذکر نمايند</p><p>از الوهيّت و ربوبيّت و نبوّت و رسالت و ولايت و امامت و عبوديّت همه حقّ</p><p>است و شبهه در آن نيست. پس بايد تفکّر در اين بيانات که استدلال شده</p><p>----------------------------------------------------------------------------</p><p>١٥) قرآن، سورهء احزاب ٣٣/٤٠ .</p><p/><p>ص ٥٣</p><p>نمود تا ديگر از اختلافات اقوال مظاهر غيبيّه و مطالع قدسيّه احدی را</p><p>اضطراب و تزلزل دست ندهد " (١٦) .</p><p>وقتيکه حضرت بهاءاللّه از جنبه بشری تکلّم ميفرمايد مقام خود را</p><p>عبوديّت صرفه و فناء فی اللّه ميداند و آنچه مظهر ظهور را در هيکل انسانی</p><p>از ساير مردمان ممتاز ميدارد محويّت محضه در عين کمال قدرت و اقتدار</p><p>است که در جميع احوال ميتواند مانند مسيح در باغ جتسمانی بگويد " نه</p><p>بخواهش من بلکه بارادهء تو " (١٧) .</p><p>اين است که حضرت بهاءاللّه در لوح سلطان ميفرمايد :</p><p>" يا سلطان إنّی کنت کأحد من العباد و راقداً علی المهاد مرّت عليّ</p><p>نسائم السّبحان و علّمنی علم ما کان. ليس هذا من عندی بل من لدن عزيز</p><p>عليم. و أمرنی بالنّداء بين الارض و السّماء بذلک ورد عليّ ما ذرفت به عيون</p><p>العارفين. ما قرأت ما عندالنّاس من العلوم و ما دخلت المدارس فاسئل المدينة</p><p>الّتی کنت فيها لتوقن بأنّی لست من الکاذبين. هذه ورقة حرّکتها ارياح مشيّة ربّک</p><p>العزيز الحميد. هل لها استقرار عند هبوب ارياح عاصفات؟ لا و مالک الاسماء</p><p>و الصّفات، بل تحرّکها کيف تريد. ليس للعدم وجود تلقاء القدم قد جاء امره</p><p>المبرم و انطقنی بذکره بين العالمين. انّی لم اکن الّا کالميّت تلقاء امره قلّبتنی</p><p>يد ارادة ربّک الرّحمن الرّحيم. هل يقدر احد ان يتکلّم من تلقاء نفسه بما</p><p>يعترض به عليه العباد من کلّ وضيع و شريف؟ لا والّذی علّم القلم اسرار</p><p>القدم الّا من کان مؤيّداً من لدن مقتدر قدير " .</p><p>همچنان که حضرت مسيح پای حواريّون خود را ميشستند حضرت</p><p>بهاءاللّه نيز گاهی اوقات برای پيروان خويش غذا ميپختند و بخدمت آنها</p><p>ميپرداختند خادم خادمان بودند و بخدمت افتخار مينمودند در موقع</p><p>ضرورت به استراحت بر روی زمين خالی از فراش رضايت ميدادند و بنان</p><p>----------------------------------------------------------------------------</p><p>١٦) " کتاب ايقان " صفحات ١٣٦-١٤٠.١٧) انجيل متّی ٢٦/٣٩ .</p><p/><p>ص ٥٤</p><p>و آبی قناعت ميکردند و حتّی گاهی بگفتهء خود به " طعام اللّه .. .يعنی</p><p>جوع "(١٨) ميساختند . خضوع کامل ايشان درتمجيد از مظاهر طبيعت</p><p>و فطرت انسانی و مخصوصاً احترام عميق نسبت بنفوس مقدّسه و انبياء و شهدا</p><p>مشهود بود نزد ايشان هر شیء از کوچک و بزرگ از خداوند متعال حکايت ميکرد .</p><p>خداوند هيکل بشری حضرت بهاءاللّه را برگزيده بود که با لسان</p><p>و قلم خود متکلّم و حاکی از او باشند و آن حضرت اين مقام را که با</p><p>مشکلات و مصائب بی‌نظير همراه بود باراده و ميل خود اختيار نفرموده</p><p>بودند و چنانکه حضرت مسيح فرمودند " ای پدر من اگر ممکن باشد اين</p><p>پياله از من بگذرد " (١٩) حضرت بهاءاللّه نيز فرموده‌اند :</p><p>" اگر مبيّنی مشاهده ميشد و يا ناطقی، خود را محلّ شماتت و استهزاء</p><p>و مفتريات عباد نمينموديم "(٢٠) ولی ندای الهی صريح و مؤکّد بود و لهذا</p><p>اطاعت فرمودند و باين ترتيب ارادهء خداوند ارادهء آن حضرت و رضای خداوند</p><p>رضای آن حضرت شد و در نهايت تسليم و شعف فرمودند : " براستی ميگويم</p><p>آنچه در سبيل الهی وارد شود محبوب جان است و مقصود روان سمّ مهلک</p><p>در سبيلش شهديست فائق و عذابش عذبی است لائق "(٢١) .</p><p>در مواردی ديگر چنانچه ذکر شد حضرت بهاءاللّه از مقام الوهيّت</p><p>تکلّم ميفرمايند و در اين نوع کلمات شخصيّت بشری آن حضرت چنان محو</p><p>و فانی است که اثری از آن ديده نمی‌شود . در اين مقام خداوند است که</p><p>بواسطهء آن حضرت بخلق خود خطاب ميفرمايد و محبّت خود را اظهار ميسازد</p><p>و صفات خود را تعليم ميدهد و اراده‌اش را اعلام ميدارد و شرايع و احکامش</p><p>---------------------------------------------------------------------------------</p><p>١٨) لوح " ابن ذئب " صفحهء ٢٧ .١٩) انجيل متّی ٢٦/٣٩ .</p><p>٢٠) " اشراقات " ، " اشراقات و چند لوح ديگر " صفحهء ٨١ .</p><p>٢١) لوح " ابن ذئب " صفحهء ١٣ .</p><p/><p>ص ٥٥</p><p>را برای هدايت خلق اعلان ميفرمايد و محبّت و عبوديّت و خدمت از آنها ميطلبد .</p><p>درالواح و آثار حضرت بهاءاللّه اغلب بيانات مبارکه از يکی از اين</p><p>مقامات بمقام ديگر تغيير مييابد. گاهی ظاهراً شخصيّت بشری است که</p><p>صحبت ميکند و بعد بلافاصله بيانات بنوعی ادامه مييابد که معلوم ميشود</p><p>خداوند بنفسه متکلّم است. حتّی در موقعيکه در مقام بشری تکلّم</p><p>ميفرمايند حضرت بهاءاللّه بعنوان مظهر الهی نمونهء ممتاز عبوديّت و انقطاع محو</p><p>در ارادة اللّهند چندانکه گوئی سراسر حياتشان آميخته با فيوضات</p><p>روح ‌القدس است و باينجهت ميان دو جنبهء بشری و ملکوتی خواه در حيات</p><p>و يا در تعاليم آن حضرت حدّ فاصلی نميتوان قائل شد . خداوند بايشان چنين خطاب ميفرمايد :</p><p>" قل : لايری فی هيکلی الّا هيکل اللّه ولا فی جمالی الّا جماله ولا</p><p>فی کينونتی الّا کينونته ولا فی ذاتی الّا ذاته ولا فی حرکتی الّا حرکته ولا فی</p><p>سکونی الّا سکونه ولا فی قلمی الّا قلمه العزيز المحمود. قل لم يکن فی نفسی</p><p>الّا الحقّ ولا يری فی ذاتی الّا اللّه "(٢٢) .</p><p>رسالت حضرت بهاءاللّه</p><p>رسالت حضرت بهاءاللّه در عالم حصول وحدت نوع بشر يعنی</p><p>يگانگی و اتّحادی است که فی اللّه و من اللّه باشد چنانکه ميفرمايند : " ابهی</p><p>ثمرهء شجرهء دانش اين کلمهء علياست، همه بار يک داريد و برگ يک</p><p>شاخسار . ليس الفخر لمن يحبّ الوطن بل لمن يحبّ العالم "(٢٣) . انبيای</p><p>سلف منادی و مبشّر به عصر صلح و سلام و سعادت و آسايش مردمان بر روی</p><p>زمين بودند و برای تسريع تحقّق آن جان خود را فدا کردند ولی همهء آنها</p><p>-------------------------------------------------------------------------------</p><p>٢٢) آثار قلم اعلی جلد اوّل ، صفحهء ١٧ .</p><p>٢٣) " اشراقات " : " اشراق ششم " ، " اشراقات و چند لوح ديگر " ، صفحهء ٧٨ .</p><p/><p>ص ٥٦</p><p>واضحاً اعلام داشتند که آن يوم مبارک فقط پس از " مجیء ربّ " در ايّام</p><p>آخر حصول يابد يعنی زمانيکه اشرار مجازات و ابرار مکافات يابند .</p><p>حضرت زردشت خبر داد که سه هزار سال نزاع و جدال طول کشد تا شاه</p><p>بهرام منجی عالم ظاهر شود و او بر اهريمن روح پليد غلبه نمايد و بساط</p><p>سلطنت عدالت و صلح بگستراند .</p><p>حضرت موسی خبر داد که دوره‌ای طولانی از نفی و ايذا و اذيّت</p><p>و ظلم و ستم بر بنی‌اسرائيل بگذرد و " ربّ الجنود " ظاهر شده آنها را از ميان</p><p>امّتها جمع نمايد و ظالمان را هلاک سازد و ملکوت خويش را بر روی زمين مستقرّ نمايد.</p><p>حضرت مسيح فرمود " گمان مبريد که آمده‌ام تا سلامتی بر زمين</p><p>بگذارم نيامده‌ام تا سلامتی بگذارم بلکه شمشير را " (٢٤) و خبر داد که</p><p>جنگها و اخبار جنگها و اضطرابات و اغتشاشها مدّتها دوام يابد تا " پسر</p><p>انسان " در " جلال پدر آسمانی " ظاهر شود . حضرت محمّد فرمود : " قالت</p><p>اليهود ليست النّصاری علی شیءٍ وقالت النّصاری ليست اليهود علی شیءٍ</p><p>وهم يتلون الکتاب .. .فاللّه يحکم بينهم يوم القيامة فيما کانوا فيه يختلفون "(٢٥) .</p><p>از طرف ديگر حضرت بهاءاللّه اعلام فرمودند که آن حضرت موعود</p><p>جميع انبياء گذشته‌اند يعنی همان مظهر الهی که در زمان حضرتش</p><p>سلطنت صلح و سلام عملاً در عالم استقرار يابد . اين اظهار بی‌سابقه</p><p>و نظير است و با علائم زمان و نبوّات جميع انبياء عظام بقسمی حيرت‌ آور</p><p>تطبيق ميکند. بعلاوه حضرت بهاءاللّه با وضوح و جامعيّتی بی‌نظير خود</p><p>وسائل و اسباب تأسيس صلح و وحدت ميان افراد بشر را ارائه داده است .</p><p>آری، از زمان ظهور حضرت بهاءاللّه تا کنون جنگ و خرابی و دمار</p><p>-------------------------------------------------------------------------</p><p>٢٤) انجيل متّی ١٠/٣٤ .٢٥) قرآن ، سورهء بقره ٢/١١٣ .</p><p/><p>ص ٥٧</p><p>بمقياسی بيسابقه بوقوع پيوسته ولی اين کاملاً همان چيزی است که انبياء</p><p>گفته‌اند که وقوع اين حوادث در فجر " روز عظيم و بسيار مهيب</p><p>خداوند "(٢٦) خواهد بود. و بنابراين برهانی است ساطع بر اينکه " مجیء ربّ</p><p>الجنود " نه تنها نزديک بلکه تحقّق يافته است و چنانکه حضرت مسيح در</p><p>طی مثلی ميفرمايد که " مالک تاکستان بدکاران را بسختی هلاک خواهد</p><p>کرد و باغ را بباغبانان ديگر خواهد سپرد که ميوه‌هايش را در موسم باو</p><p>بدهند "(٢٧) آيا از اين بيان چنين مستفاد نميشود که در موقع ظهور ربّ</p><p>الجنود بلايای ناگهانی و هلاکت در انتظار دولتهای مستبد و علما</p><p>و کشيشهای مغرور و متعصّب و يا پيشوايان ظالمی است که در طيّ قرون</p><p>مانند زارعين شرور با جور و ستم در دنيا حکومت کرده و اثمار و منافع آنرا </p><p>بغصب تصاحب نموده‌اند ؟</p><p>هنوز ممکن است وقايع هائله و مصائب شديده در جهان وقوع يابد</p><p>ولی حضرت بهاءاللّه ما را مطمئن ميسازد که " عنقريب اين جنگهای بی</p><p>ثمر و منازعات خانمانسور منتهی شود و صلح اکبر تحقّق يابد " جنگ و جدال</p><p>از جهت خرابی و دمار بطوری غير قابل تحمّل گرديده که نوع انسان</p><p>بناچار بايد يا طريق نجاتی يابد و يا هلاک شود . " کمال زمان " فرا رسيده</p><p>و با آن " منجی " موعود ظاهر شده است .</p><p/><p>الواح و آثار</p><p>آثار و الواح حضرت بهاءاللّه در نهايت جامعيّت و مشتمل است بر</p><p>جميع شئون حيات انسانی چه فردی و چه اجتماعی چه مادّی و چه روحانی</p><p>و همچنين تفسير کتب مقدّسهء قديم و جديد و اخبار از وقايع قريب و بعيد .</p><p>احاطه علمی و دقّت بياناتشان محيّر عقول بود . کتب مقدّسهء اديان مختلفه را</p><p>---------------------------------------------------------------------------------</p><p>٢٦) يوئيل ٢/١١ .٢٧) انجيل متّی ٢١/٤١ .</p><p/><p>ص ٥٨</p><p>که عريضه نگاران و سائلين با آن آشنائی داشتند آن حضرت هرچند ظاهراً</p><p>هيچگاه مجال و وسائل دسترسی بآن کتب را نداشتند نقل و با دلائل قويّه در</p><p>کمال اتقان تفسير ميفرمودند .</p><p>در رسالهء ابن ذئب ميفرمايند که هيچگاه کتاب بيان را نخوانده‌اند</p><p>معذلک در آثار آن حضرت احاطهء کامل و معرفت تام بر امر حضرت باب</p><p>مشهود است ( و چنانکه ديديم حضرت باب اعلام فرموده‌اند که مصدر</p><p>الهامشان در جميع آثار يعنی بيان " من يظهره اللّه " است ). و با اينکه جز در</p><p>سال ١٨٩٠ که چهار بار آن هم بيست تا سی دقيقه در هر مرتبه اجازهء</p><p>تشرّف و مصاحبه به پرفسور ادوارد گرانويل براون داده شد ديگر فرصتی</p><p>برای معاشرت و مصاحبه با متفکّرين روشن ضمير غرب نيافته بودند،</p><p>معذلک آثار و تأليفاتشان احاطهء کامل آن حضرت را بر مسائل اجتماعی</p><p>و سياسی و مذهبی غرب نشان ميدهد بقسميکه حتّی دشمنان مجبور بر</p><p>اعترافند که علم و اطّلاع آن حضرت بيمثل و نظير است. و چون کيفيّت</p><p>وقوعات دورهء طولانی مسجونيّت آن حضرت را که معروف و بر همه کس</p><p>معلوم است در نظر آوريم جای شک و شبهه باقی نميماند که ذخائر فضل</p><p>و دانش مکنونه در آثار و الواح ايشان بايد از يک منبع روحانی سرچشمه</p><p>گرفته شده باشد که مجرّد از وسائل عادی مادّی و احتياج بتحصيل و کسب</p><p>علم بکمک و مساعدت کتب و معلّمين است (٢٨) .</p><p>گاهی بزبان فارسی جديد که زبان معمول اهل مملکت و بسيار با</p><p>عربی مخلوط است آثار خود را نوشته و زمانی در موقع خطاب بدستوران</p><p>زردشتی بفارسی خالص قديمی مرقوم فرموده و همچنين با همان فصاحت</p><p>-------------------------------------------------------------------------------</p><p>٢٨) چون از حضرت عبدالبهاء سؤال شد آيا حضرت بهاءاللّه در کتب و تأليفات</p><p>غربيان مخصوصاً مطالعه فرموده و تعاليم خود را بر طبق آنها تنظيم نموده‌اند، در</p><p>جواب فرمودند، کتب و آثار حضرت بهاءاللّه مدّتها پيش در حوالی سال ١٨٧٠ مسيحی</p><p>نوشته شده و به چاپ رسيده و شامل اصول و افکار عاليه‌ايست که تازگی در غرب معروفيّت </p><p>يافته در حاليکه در آن زمان اين افکار در غرب بخاطر کسی خطور نکرده و چاپ نشده بود .</p><p/><p>ص ٥٩</p><p>و بلاغت بزبان عربی گاهی با لسانی ساده و گاه بلحن قرآن آياتی نازل</p><p>فرموده‌اند و نظر باينکه هيچگونه تحصيل ادبی نفرموده بودند تسلّط کامل</p><p>آن حضرت بر اين السنه و شيوه‌های مختلفه حقيقتاً موجب حيرت و اعجاب</p><p>است . در بعضی الواح شاهراه هدايت و تقديس چنان ساده بيان گرديده</p><p>که " هر که در آن راه سالک شود اگر چه جاهل باشد گمراه نخواهد</p><p>گرديد "(٢٩). بعضی ديگر گنجينه‌ايست از استعارات ادبی و حقايق فلسفی</p><p>و اشاراتی راجع بآيات کتب مقدّسهء اسلام و زردشتی و سائر اديان و يا</p><p>ادبيّات و قصص و حکايات فارسی و عربی که فقط شعرا و فلاسفه</p><p>و اشخاص دانشمند می‌توانند فی‌الحقيقه منزلت آن را دريابند. و باز آثار</p><p>و الواح ديگری است در باب مراتب عاليهء حيات روحانی که تنها اهل</p><p>بصيرت که از مدارج اوّليّهء کمال گذشته‌اند ميتوانند بدرک آن نائل شوند .</p><p>خلاصه الواح و آثار آن حضرت مانند سفرهء گسترده‌ايست که در آن هرگونه</p><p>مائده و اغذيهء لطيفه متناسب با ذوق و سليقهء هر طالب و متحرّی حقيقتی</p><p>وجود دارد . بهمين علّت است که امر اللّه در ميان دانشمندان و فضلا</p><p>و شعرا وارباب علم نفوذ دارد و حتّی بعضی از پيشوايان صوفيّه و احزاب ديگر</p><p>و بعضی رجال سياسی که اهل ادب و نگارش بوده مجذوب کلمات و آثار</p><p>ايشان گرديده‌اند چه آن آثار در حلاوت بيان و عمق معانی روحانی بر آثار</p><p>جميع نويسندگان ديگر تفوّق دارد .</p><p>روح بهائی</p><p>حضرت بهاءاللّه از سجن بعيد خود در عکّا نه تنها عميقاً وطن خود</p><p>ايران بلکه سراسر جهان را بهيجان و اهتزاز آورده‌اند و اين اهتزاز همچنان</p><p>در جريان است . روح فيّاضی که محرّک آن حضرت و پيروانشان بوده هر چند</p><p>بحليهء لطف و متانت و وقار و اصطبار مزيّن ولی در عين حال نيروی حيات</p><p>---------------------------------------------------------------------------</p><p>٢٩) اشعيا ، ٣٥/٨ .</p><p/><p>ص ٦٠</p><p>بخشی بود که قدرت وعظمتی فوق‌العاده داشت چندانکه امور صعبه</p><p>و بظاهر غير ممکن را اجرا ميفرمود و طبايع بشری را تقليب ميکرد و کسانی</p><p>که تحت تأثير آن قرار ميگرفتند خلق بديع ميشدند . گوئی چنان از جام</p><p>محبّت وايمان و ايقان سرمست می‌گشتند که لذائذ و متاعب دنيوی در</p><p>ترازوی قضاوت آنان چون غباری مينمود هر بلائی را بجان ميخريدند و سمّ</p><p>هلاکت را در نهايت تسليم و رضا بلکه با سرور و کامرانی بدون خوف</p><p>و هراس متوکّلا علی اللّه ميپذيرفتند .</p><p>از همه عجيبتر آنکه قلوب اين نفوس چنان از نشاط حيات جديد</p><p>سرشار بود که ديگر جائی برای اعتنا بعلقم بلايا و انتقام از ظلم اعدا باقی</p><p>نمانده بود از توسّل بزور و عنف برای دفاع از خود نيز بکلّی صرفنظر کردند</p><p>و بعوض نوحه و ندبه بر سرنوشت خويش از جهت اينکه بايمان بظهور مجيد</p><p>جديد مفتخر شده و با فدای جان و نثار خون خويش بر حقّيّت آن شهادت</p><p>ميدادند خود را خوشبخت‌ ترين ناس ميشمردند و از شدّت فرح قلوبشان</p><p>بنغمه و آواز دمساز بود. چه عقيده داشتند حضرت کبريا ذات قدم و محبوب</p><p>عالم در هيکل بشری آنها را مخاطب قرار داده و بندگان و دوستان خود ناميده</p><p>و آمده است تا ملکوت الهی را بر روی زمين مستقرّ سازد و تشريف صلح</p><p>و سلام را بعالمی مصيبت زده و از جنگ و ستيز آزرده ارزانی دارد .</p><p>اين بود قوّهء ايمانی که حضرت بهاءاللّه بعالميان عرضه فرمودند.</p><p>همانطور که حضرت باب خبر داده بودند آن حضرت رسالت خويش را</p><p>اعلان فرمودند و بر اثر زحمت و جانفشانی مبشّر مجيدش هزاران نفوس</p><p>مقدّسه که آمادهء پذيرفتن ظهورش بودند بايمان فائز ، نفوسی که حجبات</p><p>اوهام و تعصّبات را دريده با دلی پاک و قلبی طاهر و مقدّس ظهور موعود</p><p>جليل الهی را انتظار ميکشيدند و فقر و ذلّت و ابتلاء بسلاسل و اغلال و بلايا</p><p>و رزايای شديده و حقارت و اهانت ظاهری نميتوانست جلال روحانی مظهر</p><p>الهی را از نظر آنها مستور بدارد بلکه بالعکس اين سوانح جسمانی بر</p><p>سطوت تجلّيات انوار حقيقت می‌افزود .</p><p/><p>ص ٦١</p><p>فصل چهارم</p><p>حضرت عبدالبهاء</p><p>" اذا غيض بحر الوصال وقضی کتاب المبدأ فی المآل توجّهوا الی</p><p>من اراده اللّه الّذی انشعب من هذا الاصل القديم "(١) .</p><p>ولادت و طفوليّت</p><p>عبّاس افندی که بعدها لقب عبدالبهاء برای خويش اختيار فرمودند</p><p>پسر ارشد حضرت بهاءاللّه بودند که قبل از نيمه شب بيست و سوم ماه می</p><p>١٨٤٤ ميلادی (٢) در طهران در همان شب اظهار امر حضرت باب تولّد</p><p>يافتند . نه سال داشتند که پدرشان را بزندان طهران انداختند در حاليکه</p><p>علاقه‌شان به پدر از همان وقت نيز بسيار شديد بود. گروهی از اوباش خانه‌شان</p><p>را تاراج کردند و مايملک آن خانواده را بردند و در نتيجه عسرت شديد</p><p>حاصل شد. حضرت عبدالبهاء حکايت فرمودند که چگونه يکروز اجازه</p><p>يافتند به حياط زندان رفته پدر محبوب خود را که روزانه چند دقيقه بخارج</p><p>از محوّطهء زندان می‌آمدند ملاقات نمايند . هيکل مبارک بطوری تغيير يافته</p><p>و مريض بودند که بزحمت حرکت ميفرمودند موی سر و محاسن آشفته</p><p>و پريشان و گردن مبارک زير فشار زنجير سنگين آهنين آماس کرده و مجروح بود</p><p>و قامت مبارک بر اثر سنگينی زنجير خميده و ناتوان گرديده بود . مشاهدهء اين</p><p>--------------------------------------------------------------------------------</p><p>١) کتاب اقدس .٢) مطابق با پنجم جمادی الاولی ١٢٦٠ هجری قمری .</p><p/><p>ص ٦٢</p><p>وضع ناگوار چنان تأثيری در روحيّهء آن طفل حسّاس گذاشت که هرگز فراموش نگرديد .</p><p>در نخستين سال اقامت در بغداد يعنی ده سال قبل از اظهار امر</p><p>حضرت بهاءاللّه شدّت ذکاء و فطانت حضرت عبدالبهاء که در آن موقع نه</p><p>سال داشتند حضرتش را باين راز بزرگ رهنمون گرديد که پدرشان همان</p><p>موعودی هستند که بابيها در انتظار ظهورش ميباشند و قريب شصت سال</p><p>بعد آن حضرت لحظه‌ای را که اين اعتقاد راسخ ناگهان سراسر وجودشان</p><p>را فرا گرفت چنين توصيف فرموده‌اند .</p><p>" من بنده جمال قدم هستم در بغداد طفل بودم در آن زمان و مکان</p><p>القاء کلمه بمن فرمودند مؤمن شدم و بمجرّد القاء آن کلمه خود را بر اقدام</p><p>مبارکش انداختم و تضرّع و استدعا نمودم که اين يک قطرهء خون مرا بفدا در</p><p>سبيلش قبول فرمايد. کلمه فدا چقدر در مذاق من شيرين است موهبتی</p><p>اعظم از اين برای من نه چه عزّتی اعظم از اينست که اين گردن برای او</p><p>تحت سلاسل آيد و اقدام مغلول گردد و در سبيل محبّت و امرش اين جسد</p><p>شرحه شود و يا بقعر دريا انداخته گردد . اگر بحقيقت محبّان خالص او</p><p>هستيم و اگر من خادم صادق او باشم پس بايد حياتم را فدايش کنم و در</p><p>آستان مقدّسش جميع وجودم را قربان نمايم "(٣) .</p><p>از آن زمان احبّا ايشان را سرّ اللّه خطاب ميکردند و اين لقبی بود که</p><p>حضرت بهاءاللّه بايشان داده و معمولاً در طول اقامت در بغداد باين نام</p><p>معروف شدند . در موقعيکه حضرت بهاءاللّه برای مدّت دو سال به</p><p>سليمانيه تشريف بردند ايشان رنجور و دلشکسته گشتند و تسلّای عمده‌شان</p><p>عبارت از کتابت و حفظ الواح و آثار حضرت باب بود و بيشتر اوقات را در</p><p>کنج خلوت براز و نياز و مناجات ميگذرانيدند و چون سرانجام پدرشان</p><p>مراجعت فرمودند مالامال شعف و مسرّت شدند .</p><p>--------------------------------------------------------------------------------</p><p>٣) از خاطرات يوميّهء احمد سهراب ، ژانويهء ١٩١٤ ( ترجمه از اصل انگليسی ) .</p><p/><p>ص ٦٣</p><p>دوره جوانی</p><p>از آن زمان ببعد همواره ملازم حضور و گوئی محافظ پدر بودند و با</p><p>آنکه سنّاً در عنفوان جوانی بودند آثار هوش و فراست و ذکاوت چندان در</p><p>آن حضرت ظاهر که محيّر عقول بود و خود وظيفهء پر مشقّت مذاکره و مصاحبه</p><p>با نفوس کثيری را که برای ملاقات با پدرشان ميآمدند بر عهده گرفتند.</p><p>هرگاه آنها را براستی طالب حقيقت می‌يافتند بحضور پدر بار ميدادند والّا</p><p>اجازه نميدادند اسباب مزاحمت حضرت بهاءاللّه شوند . در بسياری از</p><p>مواقع برای جواب سؤالات و حلّ مشکلات زائرين معين پدر بودند. مثلاً</p><p>موقعی که يکی از پيشوايان صوفيّه موسوم به علی شوکت پاشا در بارهء</p><p>حديث معروف اسلامی " کنت کنزاً مخفيّاً " شرح و تفسيری تقاضا کرد</p><p>حضرت بهاءاللّه به " سرّ اللّه " توجّه فرموده نگارش تفسير را بايشان محوّل</p><p>فرمودند و آن حضرت که در آن زمان پانزده يا شانزده سال بيشتر نداشتند</p><p>فی‌الفور در طی لوح مهمّی تفسيری چندان فصيح و مليح مرقوم فرمودند</p><p>که پاشا را باعجاب وا داشت . اين لوح اکنون ميان بهائيان منتشر است</p><p>و حتّی در ميان اشخاص غير بهائی معروفيّت دارد . در اين اوقات حضرت</p><p>عبدالبهاء اغلب بمساجد تشريف ميبردند و با علما و دانشمندان در بارهء</p><p>مسائل علميّه و الهيّه بحث ميفرمودند. هرگز بدبستان يا مدرسه‌ای تشريف</p><p>نبرده بودند و جز پدر معلّمی نداشتند . تنها تفريح ايشان اسب سواری بود</p><p>که از آن حظّ موفور ميبردند .</p><p>پس از آنکه حضرت بهاءاللّه در باغ رضوان خارج بغداد اظهار امر</p><p>فرمودند حضرت عبدالبهاء بيش از پيش نسبت به پدر بجانفشانی پرداختند.</p><p>در طی سفر طولانی باستانبول شب و روز محافظ و نگاهبان پدر بودند</p><p>و سواره همراه کجاوهء پدر حرکت و از خيمهء مبارک حراست ميکردند و بقدر</p><p>امکان پدر را از مباشرت بامور و مسئوليّتهای خانوادگی بی‌نياز ميساختند.</p><p>فی الحقيقه محلّ رجوع و اتّکا و آسايش همهء افراد خانواده بودند .</p><p/><p>ص ٦٤</p><p>در سالهای اقامت در ادرنه حضرت عبدالبهاء در نزد عموم عزيز</p><p>و محبوب واقع گرديدند همواره مشغول به تبليغ و نزد کلّ به " آقا " مشهور</p><p>بودند. در عکّا وقتی همه آن جمعيّت مبتلا بامراض حصبه و مالاريا و اسهال</p><p>گرديدند حضرت عبدالبهاء بنظافت مرضی و پرستاری و تغذيه و مراقبت حال</p><p>آنها ميپرداختند و دمی راحت و فراغت نداشتند تا آنکه قوا بتحليل رفت و از</p><p>پا درآمدند و خود نيز شديداً مبتلا شدند و مدّت يکماه ملازم بستر گرديده در</p><p>معرض خطر قرار گرفتند . در عکّا و ادرنه همهء طبقات از حاکم گرفته تا</p><p>گدای مسکين نهايت محبّت و احترام نسبت بايشان ابراز ميداشتند .</p><p>ازدواج</p><p>تفاصيل ذيل در باره ازدواج حضرت عبدالبهاء بوسيلهء يک مورّخ</p><p>ايرانی امر بهائی برای نگارنده نقل شده است :</p><p>در ايّام جوانی حضرت عبدالبهاء مسئلهء ازدواج مناسبی برای ايشان</p><p>طبعاً بسيار مورد علاقهء مؤمنين بود و خيلی از دوستان آرزو داشتند اين تاج</p><p>افتخار بر سر خانوادهء آنها گذاشته شود ولی حضرت عبدالبهاء مدّتها</p><p>گذشت و تمايلی بامر ازدواج نشان ندادند و کسی حکمت آنرا نمی دانست.</p><p>بعدها معلوم شد دختری مقدّر بوده است حرم حضرت عبدالبهاء گردد که</p><p>ولادتش نتيجهء عنايت و برکت حضرت باب بوالدينش در اصفهان بوده.</p><p>پدر اين دختر ميرزا محمّد علی عموی سلطان الشّهدا و محبوب الشّهدا از</p><p>خاندان جليل و شريف اصفهان بود. ميرزا محمّد علی اولادی نداشت ولی</p><p>زوجه‌اش آرزوی فرزند داشت. وقتی حضرت باب در اصفهان بودند چون اين</p><p>موضوع بسمع حضرت باب رسيد مقداری از غذای خود را به ميرزا محمّد</p><p>علی داده فرمودند با عيالش قسمت کند و با هم تناول نمايند. پس از صرف</p><p>غذا چندی نگذشت که معلوم شد آرزوی ديرين آنها برآورده شده و در</p><p/><p>ص ٦٥</p><p>نتيجه دختری متولّد شد که بنام منيره خانم موسوم گرديد (٤). بعدها از آن پدر</p><p>و مادر پسری نيز تولّد يافت که او را سيّد يحيی ناميده و بعد دارای اولاد</p><p>ديگری شدند . پس از چندی پدر منيره خانم درگذشت پسر عموهايش</p><p>بحکم ظلّ السّلطان و علما شهيد شدند و آن عائله بعلّت بهائی بودن در</p><p>معرض صدمات و مصائب شديده قرار گرفت . در آن موقع حضرت بهاءاللّه</p><p>اجازه فرمودند منيره خانم و برادرش سيّد يحيی بعکّا بيايند تا محفوظ بمانند .</p><p>حضرت بهاءاللّه و حرم مبارک نوّاب که مادر حضرت عبدالبهاء بود چنان</p><p>لطف و محبّتی نسبت بمنيره خانم نشان دادند همه فهميدند ميل آنها اينست</p><p>که او حرم حضرت عبدالبهاء گردد و ميل آنها ميل حضرت عبدالبهاء نيز</p><p>گرديد و عواطف و محبّت گرمی بين طرفين پديد آمد و چيزی نگذشت اقتران</p><p>حاصل شد . اين ازدواج با مسرّت و سازگاری زايدالوصف توأم بود و از</p><p>فرزندانی که متولّد شدند چهار دختر از متاعب و سختيهای دورهء حبس</p><p>طولانی جان سالم بدر بردند و زندگانی آرام آنها در خدمت آستان الهی</p><p>موجب گرديد که همهء دوستان و آشنايان آنها را بديدهء تعزيز و تکريم بنگرند .</p><p>مرکز ميثاق</p><p>حضرت بهاءاللّه در موارد عديده باشاره اعلام فرمودند که حضرت</p><p>عبدالبهاء بعد از صعود آن حضرت بايد ادارهء امور امر اللّه را بدست گيرند.</p><p>سالها قبل از صعود در کتاب اقدس اين موضوع را تلويحاً بيان فرمودند</p><p>و بمناسبتهای مختلف بحضرت عبدالبهاء با عناوين " مرکز ميثاق " و " غصن</p><p>اعظم " و " فرع منشعب از اصل قديم " خطاب ميفرمودند. معمولاً</p><p>-------------------------------------------------------------------------------------</p><p>٤) مقايسه اين داستان با حکايت تولد يحيای معمدانی قابل توجّه است ( بانجيل لوقا</p><p>باب اوّل مراجعه شود )٠</p><p/><p>ص ٦٦</p><p>آن حضرت را " آقا " ميناميدند و از افراد خانواده ميخواستند که نسبت</p><p>به آن حضرت رعايت احترام را بنمايند و در لوح وصيّت يعنی کتاب عهد خود</p><p>نيز دستورهای صريح فرمودند تا کلّ بآن حضرت توجّه و اوامر آن حضرت را اطاعت نمايند .</p><p>پس از صعود " جمال مبارک "(٥) حضرت عبدالبهاء مقام منصوص</p><p>را که والدشان معيّن کرده بودند بعنوان مرجع امر الهی و مبيّن آيات اللّه</p><p>احراز فرمودند. ولی بعضی از منتسبين و ديگران بنفاق برخاستند و نسبت</p><p>بحضرت عبدالبهاء بهمان عداوت و بغضائی قيام کردند که صبح ازل</p><p>نسبت بحضرت بهاءاللّه کرده بود و سعی کردند در ميان دوستان القاء</p><p>شبهات و اختلاف نمايند و چون توفيق نيافتند بر آن شدند که بر ضدّ حضرت</p><p>عبدالبهاء در نزد حکومت عثمانی بجعل مفتريات و اتّهامات پردازند .</p><p>حضرت عبدالبهاء نظر بدستور والدشان در صدد بودند که بر سفح</p><p>جبل کرمل مشرف بر شهر حيفا بنائی بسازند که محلّ استقرار دائمی عرش</p><p>مبارک حضرت باب گردد و همچنين شامل چند اطاقی برای اجتماع و احتفال</p><p>احبّا باشد. ولی دشمنان باوليای حکومت چنان وا نمود کردند که آن حضرت</p><p>مشغول ساختن قلعه‌ای است تا خود و پيروانشان در آن متحصّن شده در</p><p>مقابل دولت بمقاومت پردازند و سعی کنند نواحی اطراف سوريّه را تصاحب کنند .</p><p>تجديد سجن شديد</p><p>در نتيجهء اين مفتريات و اتّهامات بی‌اساس ديگر حضرت</p><p>عبدالبهاء و عائله‌شان که بمدّت بيست سال مأذون بآزادی رفت و آمد در</p><p>اطراف عکّا بودند مجدّداً در سال ١٩٠١ برای هفت سال ديگر شديداً در</p><p>-------------------------------------------------------------------------------------</p><p>٥) " جمال مبارک " عنوانی است که اهل بيت و دوستان معمولاً آنرا بجای حضرت</p><p>بهاءاللّه بکار می‌بردند .</p><p/><p>ص ٦٧</p><p>داخل شهر عکّا قلعه بند گرديدند وليکن اين شدائد مانع از آن نشد که</p><p>امر بهائی را در سراسر اروپا و امريکا انتشار دهند . آقای هوراس هولی (٦)</p><p>دربارهء اين دوران چنين مينويسد : " نفوس از زن و مرد از هر نژاد و مذهب</p><p>و ملّت بحضور حضرت عبدالبهاء که در نظر آنها معلّم و دوستی جليل بود</p><p>شتافته چون مهمانان عزيز بر سفره آن حضرت مينشستند سؤال ميکردند و پس</p><p>از توقّفی که از چند ساعت تا چند ماه امتداد می‌يافت با روحی شاد</p><p>و خاطری راضی و قلبی نورانی باوطان خود مراجعت مينمودند . بيقين ميتوان</p><p>گفت هرگز جهان چنين خوان نعمت بيدريغی را بخاطر نمی‌آورد .</p><p>در آن درگاه عقايد قشری فرقه‌ای هنديان محو و زائل ميشد و تعصّبات </p><p>نژادی يهوديان و مسيحيان و مسلمانان در طاق نسيان ميافتاد و هر اسم </p><p>و قراری جز ناموس محبّت که قلوب و ارواح را متّحد ميساخت در هم</p><p>می‌شکست و بيمن شفقت و ائتلاف صاحب خانه منهدم و نابود ميگرديد.</p><p>گوئی بساط آرتور پادشاه معروف و ميز گرد پذيرائی او تجديد شده بود ...</p><p>با اين تفاوت که اين پادشاه وقتی زنان و مردان را خلعت پيروزی</p><p>می‌بخشيد آنها را با سيف بيان مرخّص می ‌فرمود نه با شمشير برّان "(٧) .</p><p>در خلال اين سالها حضرت عبدالبهاء با مؤمنين و طالبين حقيقت در</p><p>جميع اطراف عالم بمکاتبات بيحدّ و شمار پرداختند و صبايای مبارک و همچنين</p><p>بعضی مترجمين و منشيان نيز در خدمت آن حضرت مشغول بودند .</p><p>غالباً وقت مبارک بعيادت بيماران و عجزه در خانهء خودشان</p><p>ميگذشت و در محلّه‌های فقير نشين عکّا از هيچ وارد و رهگذری چون</p><p>" آقا " با اشتياق استقبال نميشد . زائری که در آن اوقات بعکّا رفته چنين مينويسد :</p><p>----------------------------------------------------------------------------------</p><p>٦) . Mr. Horace Holley</p><p>٧) ترجمه از کتاب The Modern Social Religion " " تأليف Horace Holley</p><p>( هوراس هولی ) ، صفحهء ٢٧١ .</p><p/><p>ص ٦٨</p><p>" عادت حضرت عبدالبهاء بر اينست که هر هفته روز جمعه صبح</p><p>مبلغی بفقرا احسان ميفرمايند و از نقود قليل خود بهر محتاجی که استمداد</p><p>نمايد مبلغی ولو کم عنايت مينمايند. امروز صبح قريب يکصد نفر در</p><p>ميدان جلو بيت مبارک صف کشيده و نشسته و يا روی زمين دراز کشيده‌اند.</p><p>وضع و حال اين جمعيّت طوری است که وصف نتوان کرد همه از قبيل</p><p>مرد و زن و بچه فقير و مفلوک و بی‌پناه نيمه برهنه بعضی مفلوج و کور همه</p><p>در نهايت فقر و احتياح بحال انتظار و چشم براه دوخته‌اند تا حضرت</p><p>عبدالبهاء از در درآيد ... سپس هيکل مبارک از جلو يکی يکی گذشته</p><p>گاهی مختصر توقّفی ميفرمايند تا کلمه تسلّی بخش و تشويق آميزی بفرمايند .</p><p>در دست هر نيازمندی که دراز شده سکّه ميگذارند بر چهرهء طفلی از</p><p>روی ملاطفت دست ميکشند و در حين عبور دست پيرزنی را که محکم</p><p>بدامن مبارک چسبيده در دست ميگيرند و با چند پيرمرد با چشمان کم نور</p><p>با کمال شفقت صحبت ميفرمايند و از حال بيچارگانی که بعلّت ضعف</p><p>مزاج برای گرفتن مؤونه حاضر نشده‌اند استفسار فرموده سهم آنها را با پيام</p><p>محبّت و همدردی ميفرستند "(٨) . احتياجات شخصی حضرت عبدالبهاء</p><p>بسيار جزئی بود از صبح زود تا شب دير وقت مشغول کار بودند به دو</p><p>وعده غذای ساده در روز قناعت ميفرمودند در گنجهء لباس آن حضرت تنها</p><p>معدودی قليل لباسهای ارزان قيمت قرار داشت مادام که ديگران در</p><p>احتياج بودند نميخواستند زندگی مرفّه داشته باشند .</p><p>نسبت باطفال و گلها و مناظر زيبای طبيعت تمايل و علاقهء زيادی</p><p>داشتند . هر روز در حدود ساعت شش يا هفت صبح عموم افراد خانواده</p><p>برای صرف چای در حضور مبارک جمع ميشدند و در اين اثنا اطفال</p><p>کوچک بتلاوت مناجات ميپرداختند . آقای ثورنتن چيس (٩) در باره اين</p><p>-----------------------------------------------------------------------------------------------</p><p>٨) نقل از Glimpses of 'Abdu'l-Baha")" لمحاتی بزيارت حضرت عبدالبهاء) ص ١٣(ترجمه).</p><p>٩) Thornton Chase.</p><p/><p>ص ٦٩</p><p>اطفال مينويسد : " اطفالی باين درجه از ادب و تواضع و حيا و هوش که در</p><p>فکر يکديگر بوده بآسانی نسبت بخواهشهای بچگانه گذشت داشته باشند هرگز نديده‌ام "(١٠) .</p><p>از مشخّصات بيت مبارک در عکّا " سروری گلها " بود که هر زائری</p><p>خاطرات مطبوعی از آن با خود می‌برد . خانم لوکاس (١١) مينويسد :</p><p>" وقتی سرکار آقا رايحه گلها را استشمام ميفرمايند واقعاً ديدن دارد چنان</p><p>صورت خود را در ميان گلها فرو ميبرند که گوئی عطر گلهای سنبل با</p><p>ايشان حرف ميزند درست مانند آنست که برای خوب شنيدن يک آواز</p><p>دلنواز تمام قوّه سامعه خود را بکار ميبرند "(١٢) .</p><p>هيکل مبارک دوست داشتند گلهای زيبا و معطّر بزائرين متعدّد خود عنايت فرمايند. </p><p>آقای ثورنتن چيس (١٣) احساسات خود را در باره زندگانی در سجن عکّا چنين مينگارد :</p><p>" پنج روز ما در داخل قلعه مانديم و با کسی که در آن " سجن</p><p>اعظم " مسجون بود سهيم شديم. اين زندان سجن صلح و سلام و محبّت</p><p>و خدمت است و جز سعادت نوع انسان و صلح اهل عالم و اعتراف به</p><p>خداوند پدر آسمانی و حقوق متبادله نوع بشر که مخلوق و اطفال او هستند</p><p>آرزو و مقصدی در ميان نيست . در حقيقت سجن واقعی که عبارت از</p><p>محيط خفقان آور و محروميّت از نوايای صادقهء قلبيّه و قيود شئون دنيوی است</p><p>همهء اينها خارج از آن ديوارهای سنگی است و حال آنکه در داخل آزادی</p><p>دل و جان است و نسيم محبّت جانان و روح فائض از حضرت يزدان . رنج</p><p>-----------------------------------------------------------------------------</p><p>١٠) از کتاب In Galilee " )در جليل ) صفحهء ٥١ ( ترجمه ) .</p><p>١١) Mrs. Lucas</p><p>١٢) نقل از کتاب A Brief Account of My Visit to 'Akka " " ) شرح </p><p>مختصری از سفرم به عکّا ) صفحات ٢٥و ٢٦ ( ترجمه ) .</p><p>١٣) Thornton Chase.</p><p/><p>ص ٧٠</p><p>و محنت و آشوب و اضطراب برای امور دنيوی در آنجا راه ندارد "(١٤) .</p><p>در نظر اغلب مردم مصائب زندان از اعظم بلايا و رزايا محسوب</p><p>است ولکن برای حضرت عبدالبهاء ترس و وحشتی نداشت چنانکه از</p><p>زندان چنين مرقوم فرموده‌اند : " لاتحزن من سجنی و بلائی لانّ هذا</p><p>السّجن حديقتی الغنّاء و جنّتی المأوی و سرير السّلطنة لی بين الوری و امّا بلائی</p><p>فی سجنی هو تاجٌ لی وبه افتخر بين الابرار "(١٥) و نيز :</p><p>" در اوقات آسايش و راحت و عيش و عشرت و صحّت و عافيت و فرح و مسرّت </p><p>هر نفسی مرد ميدانست ولی اگر نفسی در اوقات سختی و محنت و بلا و رنج و عنا مسرور </p><p>و شادمان باشد آن دليل بر علوّ همّت و شرافت منزلت اوست "(١٦) .</p><p>هيئت‌های تفتيشيّه</p><p>در سالهای ١٩٠٤ و ١٩٠٧ هيئت‌هائی از طرف دولت عثمانی تعيين</p><p>و اعزام شدند تا دربارهء اتّهامات عليه حضرت عبدالبهاء تحقيق نمايند و شهود</p><p>کاذب نيز بر ضدّ ايشان مطالبی اظهار نمودند. ولی حضرت عبدالبهاء در</p><p>عين آنکه اتّهامات و مفتريات آنها را ردّ نمودند آمادگی کامل خود را برای</p><p>قبول هرگونه رأيی که از محکمه صادر شود اعلام نموده فرمودند اگر بزندان</p><p>افکنند يا در کوچه و بازار بکشانند ، لعن کنند يا آب دهان اندازند ،</p><p>سنگسار نمايند يا هر خفّت و ذلّتی روا دارند ، در هوا بياويزند و يا تيرباران</p><p>کنند، باز مسرور و شادمان خواهند بود .</p><p>------------------------------------------------------------------------------</p><p>١٤) ترجمه از کتاب In Galilee" " (در جليل) ، صفحهء ٢٤ .</p><p>١٥) نقل از لوح مبارک حضرت عبدالبهاء بافتخار مستر " کلارنس اسميث "</p><p>( Clarence Smith ) )از روی نسخهء خطّی ) .</p><p>١٦) ترجمه از متن انگليسی کتاب .</p><p/><p>ص ٧١</p><p>در فاصله بين انعقاد جلسات هيئتهای تفتيشيّه با کمال آرامش</p><p>و مسرّت بامور عادی زندگی ميپرداختند در باغ بنشاندن درختهای ميوه</p><p>مشغول ميشدند و با نهايت وقار و شکوه حاکی از آزادی روحانی در يک</p><p>مجلس عروسی شرکت فرمودند . کنسول اسپانيا تقاضا کرد کشتی حاضر</p><p>است بهر بندری اراده نمايند مسافرت فرمايند ولی با ابراز تشکّر از قبول</p><p>اين پيشنهاد معذرت خواسته فرمودند عواقب کار هر چه باشد بايد بر اثر</p><p>اقدام حضرت باب و جمال قدم رفتار نمايند زيرا آنان هيچگاه در صدد</p><p>نجات خود برنيامدند و از مقابل دشمنان فرار نکردند. معذلک باکثر بهائيان</p><p>مقيم عکّا و حوالی آن بعلّت خطراتی که در پيش بود توصيه فرمودند که دور</p><p>شوند و خودشان تنها با عدّه‌ای قليل از دوستان مخلص باقيمانده بانتظار سرنوشت نشستند .</p><p>چهار نفر مأمورين فاسد عضو هيئت تفتيشيّهء اخير در اوائل زمستان</p><p>سال ١٩٠٧ بعکّا وارد و پس از يکماه اقامت و بصورت ظاهر انجام</p><p>تحقيقات بصوب استانبول عزيمت نمودند باين نيّت که گزارش دهند</p><p>مفتريات عليه حضرت عبدالبهاء بثبوت رسيده و نفی يا اعدامشان را</p><p>سفارش کنند. ولکن بمحض رسيدن بخاک ترکيه انقلاب بوقوع پيوست و آن</p><p>چهار نفر اعضای هيئت که از طرفداران رژيم قديم بودند برای نجات</p><p>جان خود مجبور بفرار شدند . حزب ترک جوان امور حکومت را بدست</p><p>گرفتند تمام زندانيان سياسی و مذهبی در سراسر امپراطوری عثمانی آزاد</p><p>شدند . در سپتامبر ١٩٠٨ حضرت عبدالبهاء از زندان خلاصی يافتند</p><p>و سال بعد سلطان عبدالحميد خود بزندان افتاد .</p><p>سفرهای مبارک بغرب</p><p>پس از رهائی از زندان حضرت عبدالبهاء همان زندگانی طاهر</p><p>قدسی خود را ادامه داده دائماً بفعّاليّتهای تبليغی و مکاتبه و مخابره و رسيدگی</p><p/><p>ص ٧٢</p><p>بحال فقرا و مرضی ميپرداختند و تنها تغييری که حاصل شد اين بود که از</p><p>عکّا بحيفا نقل مکان فرمودند و سپس از حيفا باسکندريّه رفته در ماه اوت</p><p>١٩١١ نخستين مسافرت خود را بعالم غرب آغاز فرمودند . در ضمن اين</p><p>مسافرتها حضرت عبدالبهاء با همه گونه نفوسی که دارای عقايد مختلفه بودند</p><p>ملاقات و امر حضرت بهاءاللّه را مبنی بر " عاشروا مع الاديان کلّها بالرّوح</p><p>و الرّيحان " کاملاً اجرا می‌فرمودند. و در اوايل سپتامبر ١٩١١ بلندن وارد</p><p>يکماه در آنجا اقامت نمودند و علاوه بر مکالمات روزانه با طالبين حقيقت</p><p>و مباشرت به بسياری از امور ديگر در کليسای سيتی تمپل (١٧) بنا بدعوت</p><p>اسقف محترم ر . ج . کمپبل (١٨) و در کليسای بزرگ سنت جونز</p><p>وست مينستر (١٩) بدعوت آرک ديکن ويلبرفورس (٢٠) در حضور جماعت</p><p>کثير القای خطابه فرمودند و در ضيافت شهردار حضور يافتند. سپس</p><p>بپاريس عزيمت فرموده و در آنجا نيز اوقات مبارک بخطابات و نطقهای</p><p>روزانه و صحبت با نفوس مستعدّه از ملّيّتها و طبقات مختلفه ميگذشت . در</p><p>ماه دسامبر بمصر مراجعت فرمودند و در بهار سال بعد باستدعای مکرّر احبّای</p><p>امريکا بصوب ايالات متّحده عزيمت فرموده در ماه آوريل ١٩١٢ به</p><p>نيويورک وارد شدند. و در طی نه ماه از ساحل شرقی تا ساحل غربی امريکا</p><p>مسافرت فرموده با همه گونه نفوس از محصّلين دانشگاه ، سوسياليستها ،</p><p>مورمونها ، يهوديان ، مسيحيان ، زنادقه و اسپرانتيستها صحبت فرموده و نيز</p><p>در مجامع طرفداران صلح و کلوپهای افکار جديد و جمعيّتهای طرفدار حقوق</p><p>نسوان و کليساهای مذاهب مختلفهء مسيحی خطاباتی بليغ مناسب ذوق</p><p>و استعداد حاضرين ايراد فرمودند . در پنجم دسامبر با کشتی بطرف</p><p>------------------------------------------------------------------------------</p><p>١٧) City Temple.١٨) Rev. R. J. Campbell.</p><p>١٩) St. John's, Westminster.٢٠) Archdeacon Wilberforce.</p><p/><p>ص ٧٣</p><p>انگلستان حرکت فرموده شش هفته در آنجا اقامت کرده و از شهرهای</p><p>ليورپول ، لندن ، بريستول و ادينبورگ ديدن فرمودند . در ادينبورگ خطابهء</p><p>مهمّی در مجمع اسپرانتيستها ايراد نموده و ضمناً فرمودند که احبّای شرق را</p><p>بياد گرفتن زبان اسپرانتو تشويق کرده‌اند تا باينوسيله ميان شرق و غرب بيشتر</p><p>تفاهم حاصل گردد . پس از دو ماه اقامت در پاريس که اوقات مبارک</p><p>کما فی السّابق بمصاحبه‌ها و کنفرانسهای روزانه ميگذشت به اشتوتگارت</p><p>عزيمت فرمودند و در آنجا در مجالس متعدّدهء بسيار موفّقيّت آميز بهائيان </p><p>آلمان شرکت فرموده از آنجا به بوداپست و وين تشريف فرما شدند و جمعيّتهای</p><p>ديگر تأسيس فرمودند و سر انجام در ماه مه ١٩١٢ بمصر بازگشت و در پنجم</p><p>دسامبر ١٩١٣ بحيفا مراجعت فرمودند .</p><p>مراجعت بارض اقدس</p><p>در اين موقع سنّ مبارک به هفتاد سال رسيده و از صدمات و مشقّات</p><p>اين مسافرتهای طولانی در مغرب زمين هيکل جسمانی فرسوده و قوا بتحليل</p><p>رفته بود . روزی پس از مراجعت از اين سفرها بيانات تأثّر انگيز ذيل را</p><p>خطاب بياران فرمودند :</p><p>" ای احبّا وقتی ميآيد که از بين شما مفارقت ميکنم آنچه بايد بکنم</p><p>کرده‌ام تا اندازه‌ای که قوّه داشتم بامر حضرت بهاءاللّه خدمت کردم</p><p>شب و روز در مدّت حيات آرام نگرفتم بی‌نهايت آرزومندم ببينم احبّای</p><p>عزيز مسئوليّت امر مبارک را بعهده ميگيرند. هنگام ندا بملکوت ابهی است</p><p>امروز روز روح و ريحان احبّاء اللّه است. تمام قوای جسمانی خود را صرف</p><p>نموده‌ام و روح حيات من بشارت وحدت اهل بهاست آذان خود را بخاور</p><p>و باختر بجنوب و شمال متوجّه داشته‌ام تا از آهنگ محبّت و الفتی که در</p><p>مجامع احبّا بلند ميشود لذّت برم. ايّام حيات من معدود است و ديگر سروری</p><p>از برای من نمانده خيلی آرزو دارم ببينم احبّا مانند سلسله لئالی درخشنده</p><p/><p>ص ٧٤</p><p>و نجوم منير و اشعّه ساطعه شمس و غزالان يک مرغزار متّحد گردند. عندليب</p><p>غيبی از برای آنها متغنّی است گوش دهند طير بهشتی مترنّم است از آن</p><p>غفلت ننمايند ندای ابهی بلند است باستماع بشتابند منادی ميثاق دعوت</p><p>ميکند اطاعت نمايند. خيلی مترصّد و مشتاق حصول بشاراتم که بشنوم احبّا</p><p>مجسّمهء خلوص و صداقت و محبّت و دوستی و روح و ريحانند. آيا بدينوسيله احبّا</p><p>قلب مرا مسرور نميدارند؟ آيا آرزوی قلب را متحقّق نميسازند؟ آيا بميل من</p><p>رفتار نمی نمايند؟ آيا اشواق قلبيّه مرا بموقع اجرا نميگذارند؟ آيا بندای من گوش</p><p>نميدهند؟ من منتظرم و با کمال صبر منتظرم "(٢١) .</p><p>دشمنان امر بهائی که با ريختن خون حضرت باب و سرگونی حضرت</p><p>بهاءاللّه از موطن خويش و مسجونيّت مادام الحيات و واقعهء صعود آن</p><p>حضرت قوّت قلب يافته بودند اينک از نقاهت و ضعف جسمانی حضرت</p><p>عبدالبهاء پس از مراجعت از مسافرتهای مغرب زمين بار ديگر مشعوف</p><p>و اميدوار شدند ولی مجدّداً اميدشان مبدّل بيأس شد چون ديری نگذشت که</p><p>حضرت عبدالبهاء مجدّد بمکاتبه پرداختند از جمله چنين مرقوم فرمودند :</p><p>" البتّه جسد عنصری و قوای بشری تحمّل اين مشقّت مستمرّی</p><p>ننمايد ... ولی عون و صون حضرت مقصود نصير و ظهير عبدالبهای عليل</p><p>و ضعيف بود ... بعضی ميگويند که عبدالبهاء مشرف بر وداع است و قوای</p><p>او رو بانحطاط و ناتوانی لهذا عنقريب اين عوارض سبب خاتمه زندگانی</p><p>گردد. نه چنان است الحمدللّه بعنايت جمال مبارک هر چند جسم در</p><p>بلايای سبيل مبارک بگمان ناقضان و ناقصان ناتوان آيد ولی قوای حقيقی در</p><p>نهايت جوانی و توانائی و الحمدللّه حال بفضل و موهبت جمال مبارک قوّه</p><p>----------------------------------------------------------------------------------------</p><p>٢١) ترجمه از اصل انگليسی نقل از خاطرات يوميّهء احمد سهراب ( نجم باختر ، سال</p><p>پنجم شمارهء صد ص ١٠٤ .</p><p/><p>ص ٧٥</p><p>جسمانی نيز حاصل و سنوحات رحمانی شامل و بشارات ربّانی واضح و فرح روحانی لائح "(٢٢) .</p><p>چه در زمان جنگ اروپا و چه بعد از آن حضرت عبدالبهاء در</p><p>خلال مشغوليّات و گرفتاريهای بيشمار مکاتيب عديدهء مهمّ والهام بخشی</p><p>صادر فرمودند که پس از افتتاح مجدّد باب ارتباط و مخابرات احبّا را در</p><p>سراسر دنيا بجذبه و شور و همّت جديدی در سبيل خدمت بامر دلالت</p><p>و ترغيب نمود و بر اثر الهام و نفوذ اين مکاتيب امر الهی با قدمهای سريع</p><p>پيشرفت و انتشار يافت و در همه جا آثار قوّت و قدرت آئين رحمانی مشهود و نمايان گشت .</p><p>حيفا در زمان جنگ</p><p>يک نمونهء جالب از مآل انديشی حضرت عبدالبهاء چند ماه</p><p>بلافاصله قبل از اشتعال نائرهء حرب بمنصّه ظهور رسيد . معمولاً در زمان</p><p>صلح عدّه کثيری از زائران ايرانی و سائر اقاليم عالم در حيفا مجتمع بودند .</p><p>قريب شش ماه قبل از وقوع جنگ يکی از بهائيان قديم مقيم حيفا عريضهء</p><p>چند نفر از بهائيان ايران را که از حضور مبارک استدعای تشرّف نموده</p><p>بودند تقديم داشت ولی حضرت عبدالبهاء اجازه نفرمودند. و از آن تاريخ</p><p>ببعد متدرّجاً زائرانی را که در حيفا بودند مرخّص فرمودند بقسميکه در</p><p>آخر ماه جولای ١٩١٤ احدی باقی نمانده بود. و چون در نخستين روزهای</p><p>ماه اگوست آتش جنگ ناگهان شعله ور گرديد و عالم را بوحشت</p><p>انداخت حکمت آن حزم و مآل انديشی ظاهر و هويدا گشت .</p><p>و با وقوع جنگ حضرت عبدالبهاء که تا آن موقع پنجاه و پنج سال</p><p>از عمر شريف را در سرگونی و حبس گذرانيده بودند بار ديگر در واقع</p><p>--------------------------------------------------------------------------------------</p><p>٢٢) لوح مبارک حضرت عبدالبهاء بافتخار عموم احبای شرق و غرب ، نقل از مکاتيب</p><p>عبدالبهاء ، ج ٤ ، ص ١٦٦ و ١٦٨ .</p><p/><p>ص ٧٦</p><p>زندانی حکومت عثمانی گرديدند . ارتباط و مکاتبه با ياران و مؤمنين خارج از</p><p>سوريّه تقريباً بطور کلّی قطع شد و آن حضرت و عدّهء قليل پيروانش دوباره</p><p>گرفتار مشکلات وتضييقات از کمی آذوقه و خطر عظيم جانی و ناملايمات شدند .</p><p>حضرت عبدالبهاء در طول جنگ دائماً مشغول رتق و فتق و رسيدگی</p><p>باحتياجات مادّی و روحانی اطرافيان خود بودند و در نزديک طبريّه بعمليّات</p><p>وسيع کشاورزی پرداخته باينوسيله محصول گندم زيادی بدست آمد که نه</p><p>فقط مانع قحطی برای بهائيان گرديد بلکه احتياجات صدها نفر از فقرا</p><p>و مساکين اديان مختلفه در حيفا و عکّا برآورده شد .</p><p>رعايت و ملاطفت آن حضرت شامل حال همه بود و در تخفيف</p><p>مصائب عموم تا حدّ امکان ميکوشيدند بصدها نفر از فقرا روزانه مبلغی</p><p>عنايت ميفرمودند وعلاوه بر پول بآنها نان هم احسان می‌شد و اگر نان</p><p>موجود نبود خرما يا امثال آن ميدادند . برای تسلّای خاطر و کمک بمؤمنين</p><p>و مردم فقير اغلب بعکّا تشريف ميبردند و در مدّت جنگ هر روز با پيروان</p><p>خود ملاقات مينمودند و در آن سالهای پر اضطراب ياران و دوستان بپاس</p><p>کمکهای ايشان اوقات را بخوشی و آسودگی گذرانيدند .</p><p>سر عبدالبهاء عباس</p><p>در ٢٣ سپتامبر ١٩١٨ ساعت سه بعد از ظهر وقتی سوار نظام</p><p>انگليسی و هندی پس از بيست و چهار ساعت جنگ بر شهر حيفا مستولی</p><p>شده باوضاع وحشت ز‌ای جنگ در دوران حکومت عثمانی خاتمه دادند</p><p>سرور و شادمانی زيادی در شهر حاصل گشت .</p><p>از اوّلين روزهای اشغال انگليس عدّهء زيادی از سربازان و مأمورين</p><p>دولتی از جميع طبقات حتّی صاحبان مناصب عاليه برای ملاقات</p><p>و مذاکره و استفاده از محضر نورانی و سعهء نظر و حدّت بصيرت حضرت</p><p/><p>ص ٧٧</p><p>عبدالبهاء شرفياب ميشدند و از خصائل و آداب عاليه و مهربانی و مهمان نوازی</p><p>ايشان بهره ميگرفتند و اوليای امور دولت چنان از صفات حميده و مجهودات</p><p>عظيمهء ايشان که بنفع صلح و آشتی و سعادت حقيقی ملّت اعمال ميشد</p><p>متأثّر و خشنود شدند که نشان امتياز (٢٣) از طرف امپراطوری انگلستان</p><p>بايشان تقديم گرديد و مراسم آن در روز ٢٧ آوريل ١٩٢٠ در باغ حکمران نظامی حيفا بعمل آمد .</p><p>سالهای اخير</p><p>در زمستان ١٩٢٠-١٩١٩ نگارنده اين کتاب توفيق آنرا يافت که</p><p>مدّت دو ماه و نيم بعنوان مهمان در حضور حضرت عبدالبهاء بگذراند و از</p><p>نزديک شاهد زندگانی روزانهء ايشان باشد . در آن زمان هر چند سنّ مبارک</p><p>هفتاد و شش سال بود معذلک بنيهء بسيار قوی و کارهائی را که روزانه انجام</p><p>ميدادند فوق تصوّر بود . هر چند گاهی خستگی عارض ميشد ولی با قدرت</p><p>عجيبی صحّت و عافيت خود را باز مييافتند و هميشه آمادهء خدمت بکسانی</p><p>بودند که بآن احتياج بيشتری داشتند. حوصلهء بيحدّ و حصر و لطف و رأفت</p><p>و ملاطفت و روح سازش و بردباری محضر مبارکش را منبع فيوضات ساخته</p><p>بود . بر حسب عادت هر شب مدّت درازی را بدعا و مناجات</p><p>ميگذرانيدند . از فجر تا شام بجز اندک استراحت بعد از ناهار متّصلاً</p><p>بخواندن و جواب نوشتن عرايض واصله از کشورهای متعدّد و تمشيت امور</p><p>کثيرهء امر اللّه و بيت مشغول می‌شدند. بعد از ظهرها معمولاً قدری فراغت</p><p>يافته سواره يا پياده کمی رفع خستگی ميفرمودند حتّی در آن موقع نيز يک يا</p><p>چند نفر از زائرين همراه بوده با آنها در اطراف مسائل روحانی صحبت</p><p>مينمودند يا از فرصت استفاده کرده در راه از بعضی از فقرا ديدن</p><p>و استمالت ميفرمودند . پس از مراجعت احبّا را برای اجتماع در محفل معمولی</p><p>--------------------------------------------------------------------------------</p><p>٢٣) Knighthood.</p><p/><p>ص ٧٨</p><p>شبانگاه بسالن بزرگی ميخواندند. چه در موقع ناهار و چه در موقع شام</p><p>عدّه‌ای از زائرين و ياران سر سفره مهمان آن حضرت بودند و آنان را با نقل</p><p>حکايات لطيفه مسرور و مشعوف ميداشتند و همچنين بيانات بسيار مفيد در</p><p>موضوعهای متنوّعه ادا ميفرمودند . اغلب ميفرمودند : " خانهء من خانهء</p><p>شادمانی و فرح است " ، و حقيقتاً چنين بود . نفوس مختلفه از نژادها و رنگها</p><p>و ملّيّتها و اديان متفاوته را با کمال مهمان‌ نوازی بدور يک ميز با روح وحدت و دوستی </p><p>صميمی جمع و مسرور ميداشتند. آن حضرت فی الحقيقه نه تنها برای جامعهء کوچک </p><p>حيفا بلکه برای تمام بهائيان در سراسر دنيا بمنزلهء پدری شفوق و مهربان بودند .</p><p>صعود حضرت عبدالبهاء</p><p>مشاغل متنوّعهء حضرت عبدالبهاء با وجود ضعف و خستگی روز</p><p>افزون جسمانی با مختصر تخفيف تا يکی دو روز قبل از پايان حيات ادامه</p><p>داشت . روز جمعه ٢٥ نوامبر ١٩٢١ برای نماز ظهر به جامع حيفا</p><p>تشريف فرما شدند سپس با دست خود بر طبق معمول وجوهی بفقراء</p><p>عنايت فرمودند پس از ناهار چند لوح ديکته نمودند و مختصر استراحتی</p><p>فرموده در باغ بقدم زدن مشغول و با باغبان صحبت فرمودند . شبانگاه پس</p><p>از اظهار تبريک و نصايح مشفقانه بخادم محبوب و با وفای عائلهء مبارکه که</p><p>همانروز عروسی کرده بود، در محفل معمولی احبّا در سالن بيت حضور</p><p>يافتند. هنوز سه روز نگذشته بود که در روز دوشنبه ٢٨ نوامبر ساعت يک</p><p>و نيم صبح چنان با آرامش صعود فرمودند که دو صبيّهء مبارک که در کنار</p><p>بستر مراقب بودند تصوّر ميکردند بآرامی بخواب رفته‌اند .</p><p>اين خبر مؤلم بزودی در سراسر شهر اشتهار يافت و بوسيلهء تلگراف</p><p>بجميع نقاط عالم مخابره شد و صبح روز بعد ( سه‌شنبه ٢٩ نوامبر ) مراسم تشييع جنازه بعمل آمد .</p><p/><p>ص ٧٩</p><p>" ... تشييع جنازه‌ای بود که حيفا و فلسطين نظير آنرا نديده بود ...</p><p>تأثّرات و احساسات قلبی عموم چنان عميق بود که هزاران نفر تشييع</p><p>کنندگان را که از مذاهب و نژادها و السنهء مختلف بودند در اين مراسم گرد</p><p>هم آورده بود . مندوب سامی سر هربرت ساموئيل (٢٤) حاکم قدس</p><p>شريف ، حاکم فنيقيّه ، سران عمدهء حکومت ، کنسولهای دول مختلفه،</p><p>اهالی حيفا ، رؤسای طوائف مختلف مذهبی ، اشراف فلسطين از کليمی ،</p><p>مسيحی ، مسلمان ، درزی ، مصری ، يونانی ، ترک و کرد و جمعی از</p><p>احبّای امريکائی و اروپائی و احبّای محلّی از رجال و نساء و اولاد آنها از تمام</p><p>طبقات تقريباً ده هزار نفر در تعزيت محبوب عزيزشان شريک و سهيم</p><p>بودند ... کلّ بيک آواز فغان مينمودند : " ای خدا، ای خدا، پدر ما از ما</p><p>مفارقت نمود " ... اين جمع کثير در نهايت آرامی از پيچ و خمهای کوه</p><p>کرمل ، تاکستان الهی ، بالا ميرفتند ... بعد از دو ساعت بباغچهء مقام</p><p>اعلی رسيدند ... چون اين جمع کثير حول عرش مقدّس جنب مقام اعلی</p><p>گرد آمدند نمايندگان فرق مختلفهء اسلامی ، مسيحی و يهود با قلبی پر از</p><p>آتش محبّت عبدالبهاء بعضی بالبداهه و برخی با تهيّهء سابق نطقها و خطابات</p><p>مؤثّری در توديع ايراد نمودند و آخرين عواطف بندگی و وداع را در ساحت</p><p>يگانه محبوب خود اظهار داشتند و چنان در ستايش و تقديس آن مربّی</p><p>واقعی و آشتی دهندهء نوع بشر در اين عصر پر آلام و محن متّحداً زبان</p><p>گشودند که ديگر برای احبّا مجال تکلّم نماند ... "(٢٥) نه نفر از ناطقين</p><p>که همهء آنها از نمايندگان عمدهء جوامع اسلامی ، مسيحی و کليمی بودند با</p><p>عباراتی بليغ و احساساتی رقيق باظهار محبّت و تمجيد حيات مقدّس و مجيد</p><p>مبارکی که خاتمه يافته بود زبان گشودند. سپس عرش مبارک با کمال آرامی</p><p>و وقار در ضريح مقدّس و سادهء خود قرار داده شد .</p><p>-------------------------------------------------------------------------------</p><p>٢٤) Sir Herbert Samuel.</p><p>٢٥) نقل از شرح صعود حضرت عبدالبهاء ، ( ترجمه از اصل انگليسی ) .</p><p/><p>ص ٨٠</p><p>بديهی است اين تجليل جليل بخاطر کسی بود که تمامی حيات</p><p>شريفش را برای اتّحاد اديان و اجناس و السنه فدا کرده بود واين تجليل</p><p>دليل بر آن بود که زحمات دوره حيات آن حضرت بی‌اثر نبوده و نوايای</p><p>حضرت بهاءاللّه که نه فقط الهام بخش قلب بلکه در سراسر حيات</p><p>آن حضرت مجسّم بود در ارکان جهان شروع بنفوذ نموده و حدودات و قيودات</p><p>حزبی و طبقاتی را که قرنها ميان مسلمين و نصاری و يهود و مذاهب و ملل</p><p>مختلفهء ديگر جدائی افکنده و افراد عائلهء انسانی را از هم دور ساخته از ميان بردارد .</p><p>آثار و خطابات مبارکه</p><p>آثار حضرت عبدالبهاء بسيار زياد واغلب بصورت مکاتيبی است</p><p>که بعنوان احبّا يا سائلين و پژوهندگان صادر شده است . بسياری از نطقها</p><p>و خطابات مبارک نيز ضبط شده و تعدادی از آنها بچاپ رسيده است . از</p><p>هزاران زائر و مسافری که در عکّا و حيفا بزيارت حضرتش مشرّف شده‌اند</p><p>عدّه کثيری احساسات خود را برشتهء تحرير درآورده و بسياری از اين</p><p>خاطرات اکنون بصورت مطبوع موجود است .</p><p>تعليمات آن حضرت از اين جهت بطور کامل ضبط شده و شامل</p><p>مواضيع متعدّد و متنوّع است . در حلّ بسياری از مسائل شرق و غرب بيش</p><p>از پدر بزرگوارشان بشرح و بسط پرداخته و اصول و مبادی کلّی حضرت</p><p>بهاءاللّه را بتفصيل تبيين فرموده‌اند. بسياری از آثار آن حضرت هنوز بهيچيک از</p><p>زبانهای غربی ترجمه نشده‌است ولی از آنچه موجود است ميتوان معرفت</p><p>عميق و کامل به مهمترين اصول و تعاليم آن حضرت حاصل نمود .</p><p>حضرت عبدالبهاء بزبانهای فارسی و عربی و ترکی تکلّم ميفرمودند در</p><p>مسافرتهايشان بمغرب زمين نطقها و خطابات عموماً ترجمه ميشد و معلومست</p><p>که در ضمن ترجمه مقدار زيادی از لطافت و فصاحت و قدرت خود را از</p><p/><p>ص ٨١</p><p>دست ميداد معذلک کلمات و بيانات چنان توأم با قدرت و هيمنهء روح بود</p><p>که در هر شنونده تأثير شديد ميکرد .</p><p>مقام حضرت عبدالبهاء</p><p>مقام فريدی که جمال مبارک بحضرت عبدالبهاء تفويض فرموده‌اند</p><p>بشرحی است که در اين آيه از کتاب اقدس نازل گرديده است :</p><p>" اذا غيض بحر الوصال وقضی کتاب المبدأ فی المآل توجّهوا الی من</p><p>اراده اللّه الّذی انشعب من هذا الاصل القديم " . و نيز :</p><p>" ... ارجعوا ما لا عرفتموه من الکتاب الی الفرع المنشعب من هذا الاصل القويم " .</p><p>حضرت عبدالبهاء خود چنين مرقوم فرموده‌اند :</p><p>حضرت بهاءاللّه باثر قلم اعلی کتاب عهد مرقوم فرمود ... و بنصّ</p><p>کتاب اقدس مرکز ميثاق را مبيّن کتاب فرمودند که از اوّل ابداع تا يومنا</p><p>هذا در ظهور مظاهر مقدّسه چنين عهد محکم متينی گرفته نشده "(٢٦) .</p><p>همان عبوديّت صرفهء حضرت عبدالبهاء در قيام به انتشار امر</p><p>حضرت بهاءاللّه در شرق و غرب عالم باعث شد که گاه بهائيان در بارهء</p><p>مقام آن حضرت دچار ابهام و سرگردانی شوند . روح قدسی که در کلمات</p><p>و اعمال آن حضرت متجلّی بود و قوای نافذهء ملکوتی که از آن حضرت تراوش</p><p>ميکرد و معتقدات تقليدی را در هم ميشکست، بعضی بهائيان را باين تصوّر</p><p>انداخت که با تشبيه حضرت عبدالبهاء بمظهر ظهور الهی و با ستايش ايشان</p><p>بعنوان " رجعت مسيح " نسبت بآن حضرت ادای احترام کنند. و حال آنکه</p><p>هيچ چيز آن حضرت را باين درجه مغموم نکرد زيرا ملاحظه مينمودند که آن</p><p>نفوس درک نميکردند که توانائی آن حضرت در توفيق خدمت بامر حضرت</p><p>بهاءاللّه ناشی از صفای مرآتی است که متوجّه شمس حقيقت است نه</p><p>---------------------------------------------------------------------------</p><p>٢٦) " مکاتيب عبدالبهاء " ج ٣ ص ٨٥ .</p><p/><p>ص ٨٢</p><p>آنکه آن حضرت ذاتاً آن شمس باشند . بعلاوه بر خلاف ظهورات سابقه</p><p>شريعت حضرت بهاءاللّه بالقوّه دارای قدرت يک جامعهء جهانی انسانی</p><p>است . در طول رسالت حضرت عبدالبهاء که از ١٨٩٢ تا ١٩٢١ طول</p><p>کشيد امر بهائی مراحل متتابعهء رشد و توسعه را بسوی يک نظم حقيقی</p><p>جهانی پيمود . اين رشد و توسعه محتاج راهنمائی و دستورات مخصوص</p><p>حضرت عبدالبهاء بود و تنها آن حضرت بودند که از فيوضات قوّهء جديد</p><p>الهامی که در اين عصر برای سراسر عالم نازل شده آگاهی داشتند . تا</p><p>زمانی که الواح وصايای حضرت عبدالبهاء پس از صعود آن حضرت</p><p>مکشوف شد و معانی و مضامين آن توسّط حضرت شوقی افندی وليّ امراللّه</p><p>توضيح و تبيين گرديد، بهائيان تقريباً بحکم ضرورت مقام سلطهء روحانی</p><p>معادل مقام مظاهر ظهور الهی برای مولی و پيشوای محبوب خود قائل بودند .</p><p>حاليّه اثری از آن تصوّر که ناشی از شور و جذبهء بعضی بهائيان ساده دل</p><p>بود در جامعهء بهائی وجود ندارد و با درک صحيح ‌تر و بيشتر اسرار فدويّت</p><p>و عبوديّت بی‌نظير آن حضرت امروزه بهائيان ميتوانند بيش از پيش از روی</p><p>آگاهی و بصيرت موقعيّت فريد رسالت حضرت عبدالبهاء را تشخيص داده</p><p>بشناسند . ديانتی که بر اثر نفی و مسجونيّت مثل اعلی و مبيّن آن در سال</p><p>١٨٩٢ در نهايت ضعف و بی‌پناهی بنظر ميرسيد از آن پس با نيروئی فعّاله</p><p>و مقاومت ناپذير در بسياری از کشورها (٢٧) جوامعی بوجود آورد که با</p><p>عمل بموجب تعاليمی که تنها علاج دردهای عالم بشريّت در آينده است،</p><p>در مقابل ضعف و سستی تمدّن در حال اضمحلال بمبارزه مشغول است .</p><p>در نفس الواح وصايای حضرت عبدالبهاء با کمال وضوح سرّ</p><p>مقامات حضرت باب و حضرت بهاءاللّه و خود آن حضرت مکشوف است :</p><p>" اساس عقايد اهل بها روحی لهم الفدا حضرت ربّ اعلی مظهر</p><p>وحدانيّت و فردانيّت الهيّه و مبشّر جمال قدم ، حضرت جمال ابهی روحی</p><p>----------------------------------------------------------------------------</p><p>٢٧) به " خاتمه " در آخر کتاب مراجعه شود .</p><p/><p>ص ٨٣</p><p>لاحبّائه الثّابتين فداء مظهر کلّيّهء الهيّه و مطلع حقيقت مقدّسهء ربّانيّه و ما دون</p><p>کلّ عباد له و کلّ بامره يعملون " .</p><p>با اين بيان و بيانات متعدّدهء ديگری در الواح که حضرت عبدالبهاء</p><p>در طی آنها اهميّت آگاهی باصول عقايد اهل بها را بر اساس الواح عمومی</p><p>خود تأکيد ميفرمايند پايه و اساس محکمی برای وحدت عقيده و ايمان ريخته</p><p>شد که در نتيجهء آن اختلافات ناشيه از فهم مطالب مندرجه در الواح</p><p>خصوصی که آن حضرت در جواب پرسشهای اشخاص صادر ميفرمودند</p><p>بيک باره از ميان رفت . بعلاوه استقرار يک نظم اداری مشخّص و معلوم</p><p>تحت اشراف حضرت وليّ امراللّه باعث شد که تمام سلطه و اختياراتی که</p><p>سابقاً افراد بهائی در جوامع محلّی مختلفه از جهت نفوذ و احترام از آن</p><p>برخوردار بودند بمؤسّسات امری انتقال يابد .</p><p>مثل اعلای حيات بهائی</p><p>حضرت بهاءاللّه در مقام اوّل مُنزل آيات و کلمات اللّه بودند . چهل</p><p>سال مسجونيّت کمتر فرصتی برای ايشان باقی گذاشت تا با پيروان خويش</p><p>مصاحبت و معاشرت نمايند و لهذا اين وظيفهء مهمّ بعهدهء حضرت عبدالبهاء ،</p><p>مبيّن آيات اللّه ، مجری کلمة اللّه و مثل اعلای حيات بهائی قرار گرفت که</p><p>با جهان امروز که هزاران شئون مختلفه دارد ارتباط نزديک حاصل فرمايند .</p><p>آن حضرت نشان دادند که در بحبوحه غلبهء مظاهر جديد زندگی در ميان</p><p>احساسات خود خواهی و تنازع برای کسب آسايش و رفاه مادّی که در همه</p><p>جا مستولی است باز امروز ميتوان با انقطاع کامل خالصاً لوجه اللّه و در راه</p><p>خدمت بنوع بشر آنطور که حضرت مسيح و حضرت بهاءاللّه و ساير انبياء</p><p>از مردم خواسته‌اند زندگی کرد. هر چند فتنه و انقلاب ايّام و افتراء و خيانت</p><p>از طرفی و محبّت و تجليل و اخلاص و احترام از طرف ديگر احاطه کرده بود،</p><p>معذلک آن حضرت مانند مشعل فروزانی که بر صخرهء صمّا بنا شده و در</p><p/><p>ص ٨٤</p><p>معرض طوفان زمستانی و تلاطم امواج دريای تابستانی قرار گرفته باشد با</p><p>کمال متانت و سکون و وقار ثابت و استوار بودند. حيات آن حضرت حيات</p><p>ايمان بود و از پيروان خويش نيز دعوت ميفرمودند بهمان طريق زندگانی</p><p>نمايند. در دنيای پر آشوب رايت وحدت و صلح و سلام و علم عصر جديد را</p><p>برافراشتند و بکسانی که به پشتيبانی قيام کنند بتأييدات روح الهی در يوم</p><p>جديد وعده فرمودند. اين همان روح‌القدس است که پيغمبران و مقدّسين</p><p>سلف را الهام بخشيده ولی امروز بمقتضای احتياجات زمان ما ، دارای</p><p>فيوضات جديدهء بيحدّ و حصر است .</p><p>ص 85 </p><p>فصل پنجم</p><p>بهائی يعنی چه؟</p><p>حضرت بهاءاللّه در کلمات فردوسيّه ميفرمايند :</p><p>" از انسان بايد ثمری پديد آيد انسان بی ‌ثمر بفرموده حضرت</p><p>روح بمثابه شجر بی‌ثمر است و شجر بی‌ ثمر لايق نار " .</p><p>هربرت اسپنسر (١) فيلسوف معروف انگليسی وقتی گفته بود که با</p><p>کيميای سياسی نميتوان از غرائز نحاسی اعمال و رفتار ذهبی بدست آورد</p><p>اين نيز صحيح است که با کيميای سياسی نميتوان از افرادی که طبيعتشان</p><p>نحاسی است جامعهء طلائی بوجود آورد . حضرت بهاءاللّه مانند تمام</p><p>انبيای گذشته اين حقيقت را اعلام و تعليم فرمودند که برای استقرار</p><p>ملکوت الهی در عالم ابتدا بايد آنرا در قلوب نفوس متمکّن و مستقرّ ساخت.</p><p>و بنابراين برای فحص و تحقيق در اطراف تعاليم بهائی ما بايد از تعليمات</p><p>و دستورات حضرت بهاءاللّه در مورد رفتار و کردار افراد شروع کنيم و واضح</p><p>و معلوم سازيم که مراد از بهائی بودن چيست .</p><p>حيات بهائی</p><p>وقتی از حضرت عبدالبهاء سؤال شد: " بهائی يعنی چه "؟ در جواب</p><p>فرمودند که بهائی يعنی جميع عالم را دوست داشتن و با کلّ بشر</p><p>------------------------------------------------------------------------</p><p>١) Herbert Spencer.</p><p/><p>ص ٨٦</p><p>مهربان بودن ، در خدمت بنوع کوشيدن و در سبيل صلح عمومی و ترويج</p><p>اخوّت حقيقی همّت کردن . در مورد ديگر بهائی را چنين توصيف فرمودند:</p><p>" بهائی يعنی جامع جميع کمالات انسانی " (٢) و در ضمن يکی از بيانات</p><p>شفاهی در لندن ميفرمايند که انسان ممکن است بهائی باشد ولو نام</p><p>حضرت بهاءاللّه را نشنيده باشد و سپس اضافه ميفرمايند :</p><p>" هر نفسی که بموجب تعاليم حضرت بهاءاللّه رفتار نمايد بهائی است</p><p>و بالعکس کسی که پنجاه سال خود را بهائی ناميده و بموجب تعاليم رفتار</p><p>ننموده بهائی نيست . شخص قبيحی ممکن است نام خود را جميل گذارد</p><p>ولی بر کسی مشتبه نميشود و شخص سياهی ممکن است خود را سفيد خواند</p><p>ولی کسی فريب او نخورد حتّی خود او "(٣) .</p><p>مَثَل کسی که پيامبران الهی را نشناسد مثل گياهی است که در سايه برويد</p><p>هر چند خورشيد را نميشناسد معذلک حياتش بسته بآنست . انبيای عظام</p><p>شموس روحانی هستند و حضرت بهاءاللّه آفتاب جهانتاب امروز است که</p><p>در آن زندگی ميکنيم . شموس ايّام گذشته جهان را حرارت و زندگی</p><p>بخشيدند و اگر آن شموس طالع نميشدند زمين سرد و مرده بود. امّا تنها آفتاب</p><p>جهانتاب امروز است که نهالهای پرورش يافته در پرتو شموس ايّام سابقه را بثمر ميرساند .</p><p>عبوديّت و اخلاص نسبت بخداوند</p><p>برای وصول بحيات کامل بهائی بمعنای واقعی ارتباط قلبی و مستقيم با</p><p>حضرت بهاءاللّه بهمان درجه لازمست که برای شکفتن گل سرخ و ياسمن</p><p>اشعّه آفتاب ضرورت دارد . شخص بهائی هيکل بشری حضرت بهاءاللّه را</p><p>--------------------------------------------------------------------------</p><p>٢) لوح مبارک بافتخار احبّای پاريس .</p><p>٣) نقل از کتاب Abdu'l-Baha in London " " ص ١٠٦ ( ترجمه ) .</p><p/><p>ص ٨٧</p><p>پرستش نميکند بلکه ساجد جلال و مجد خداوند است که آن هيکل مکرّم</p><p>مظهر آن است . بهائی بحضرت مسيح و حضرت محمّد و تمام پيغمبران</p><p>و رسولانی که برای هدايت خلق آمده‌اند بنظر احترام و تکريم مينگرد ولی</p><p>معتقد است که حضرت بهاءاللّه حامل پيام الهی برای عصری است که ما</p><p>در آن زندگی ميکنيم و بزرگترين مربّی و معلّم جهانی است که برای ادامه</p><p>و اکمال مجهودات پيامبران پيشين آمده‌است .</p><p>شخص با تصديق يک عقيده و يا تخلّق بآداب و اخلاق ظاهری بهائی</p><p>نمی‌شود زيرا حضرت بهاءاللّه از پيروانش ايمان و اخلاص کامل و صميمانه</p><p>ميطلبد . البتّه خداوند بتنهائی حقّ چنين تقاضائی را دارد ولی حضرت</p><p>بهاءاللّه مظهری از مظاهر الهی و کلامش کاشف ارادة اللّه است. مظاهر</p><p>ظهورات سابقه نيز در اينخصوص بصراحت تمام تکلّم کرده‌اند چنانکه حضرت مسيح فرمود :</p><p>" اگر کسی خواهد متابعت من کند بايد خود را انکار کرده</p><p>و صليب خود را برداشته از عقب من آيد. زيرا هر کس بخواهد جان خود</p><p>را برهاند آنرا هلاک سازد امّا هر که جان خود را بخاطر من هلاک کند آنرا دريابد "(٤) .</p><p>جميع مظاهر الهيّه همين تقاضا را با عبارات مختلف از پيروان خويش</p><p>نموده‌اند . تاريخ اديان نشان ميدهد هر زمان که اين تقاضا بطيب خاطر</p><p>شناخته و قبول شده است ديانت علی رغم تمام ضدّيّتهای من علی‌الارض</p><p>و شدائد و بلايا وشهادت مؤمنين آن پيشرفت نموده و بالعکس هر وقت مجامله</p><p>و حبّ جاه رسوخ يافت و جايگزين اخلاص و محويّت گشت رو به انحطاط</p><p>گذاشت و عامّه پسند گرديد ولی از روح نجات و تقليب نفوس محروم ماند</p><p>و قوّه خارق ‌العاده خود را از دست داد . ديانت حقيقی هرگز تا بحال با</p><p>رسوم عامّه سازش نداشته خدا کند که روزی سازگار شود در اين صورت</p><p>-------------------------------------------------------------------------</p><p>٤) انجيل متّی ١٦/٢٤-٢٥ .</p><p/><p>ص ٨٨</p><p>مانند زمان مسيح باز اين مطلب صادق است که " تنگ است آن در</p><p>و دشوار است آن طريقی که مؤدّی بحيات است و يا بندگان آن کم‌اند "(٥) .</p><p>ولادت روحانی مانند ولادت جسمانی يک يک صورت ميگيرد</p><p>و ازدحام قبول ننمايد . هرگاه در مستقبل ايّام نيز مردم بيشتر موفّق بدخول</p><p>شوند دليل بر آن نيست که وسعت طريق حاصل شده بلکه علّت آن</p><p>آمادگی بيشتر مردم برای قبول آن حالت تسليم و خضوعی است که خداوند</p><p>خواسته است . زيرا نشان ميدهد که مردم پس از تجربيّات طولانی و تلخ</p><p>بالاخره بجهل خود پی برده و فهميده‌اند که بجای راه نفسانی بايد راه خدا را در پيش بگيرند .</p><p>تحرّی حقيقت</p><p>حضرت بهاءاللّه پيروان خويش را بعدل و انصاف توصيه فرموده و در</p><p>تعريف آن ميفرمايد : " هو خروج العبد عن الوهم و التّقليد و التّفرّس فی</p><p>مظاهر الصّنع بنظر التّوحيد و المشاهدة فی کلّ الامور بالبصر الحديد "(٦) .</p><p>بر هر فردی واجب است که شخصاً جلال و بهاء الهی را در هيکل</p><p>بشری حضرت بهاءاللّه مشاهده و ادراک نمايد در غير اينصورت برای او</p><p>ديانت بهائی اسمی بی‌مسمّی خواهد بود . دعوت انبياء الهی از نوع بشر</p><p>هميشه اين بوده که مردم چشم خود را بگشايند نه بربندند و عقل خود را</p><p>بکار برند نه مهمل گذارند . چشم تيزبين و فکر آزاد لازمست نه قبول</p><p>تعبّدی تا انسان قادر شود ابرهای تعصّب را بکنار زده زنجيرهای تقليد</p><p>کور کورانه را از هم دريده و بدرک حقيقت ظهور جديد نائل گردد .</p><p>--------------------------------------------------------------------------</p><p>٥) انجيل متّی ٧/١٤.٦) " اصل کلّ الخير " از الواح حضرت بهاءاللّه .</p><p/><p>ص ٨٩</p><p>هرکس بخواهد بهائی شود بايد در سبيل تحرّی حقيقت بی‌باک شود</p><p>ولی نبايد تحقيقاتش را محصور در مسائل مادّی نمايد بصيرت روحانيّه‌اش</p><p>نيز بايد مانند قوای جسمانی بيدار باشد. چنين شخصی بايد همهء استعدادهای</p><p>خداداد را برای کسب حقيقت بکار اندازد و بدون دليل مقنع و صحيح</p><p>و کافی چيزی را قبول نکند. در اينصورت هرگاه طالب مجاهد قلبش طاهر</p><p>و فکرش از تعصّب آزاد باشد البتّه از شناسائی مظهر الهی در هر هيکلی</p><p>ظاهر شود محروم نخواهد ماند .</p><p>حضرت بهاءاللّه در لوح طرازات ميفرمايند :</p><p>" طراز اول و تجلّی اول که از افق سماء امّ الکتاب اشراق نموده در</p><p>معرفت انسان است بنفس خود و بآنچه سبب علوّ و دنوّ و ذلّت و عزّت و ثروت و فقر است " .</p><p>و همچنين ميفرمايد :</p><p>" اصل کلّ العلوم هو عرفان اللّه جلّ جلاله و هذا لن يُحقّق الّا بعرفان مظهر نفسه "(٧) .</p><p>مظهر الهی انسان کامل و مثل اعلی برای ابناء بشر و نخستين ثمرهء شجر</p><p>عالم انسانی است. تا او را نشناسيم از امکانات و مقدورات مکنونهء در خود</p><p>نيز بی خبريم . حضرت مسيح فرموده که " در سوسن‌های چمن تأمّل</p><p>کنيد چگونه نموّ ميکنند ... سليمان هم با همهء جلال خود چون يکی از آنها آراسته نشد "(٨) .</p><p>گل سوسن بصورت ظاهر از يک پياز بی‌مقدار ميرويد اگر ما</p><p>هرگز گل سوسن را بحال شکفتگی نديده و لطف و قشنگی بی‌نظير شکوفه</p><p>و گلبرگ آنرا مشاهده نکرده بوديم چگونه ميتوانستيم بحقيقتی که در باطن آن</p><p>پياز نهفته است پی بريم ؟ ما قادريم با کمال دقّت آنرا تشريح کنيم و جزء</p><p>---------------</p><p>٧) " اصل کلّ الخير " ازالواح حضرت بهاءاللّه .</p><p>٨) اشاره به قول حضرت مسيح در انجيل متّی ٦/٢٨-٢٩ .</p><p/><p>ص ٩٠</p><p>بجزء مورد آزمايش قرار دهيم ولی هرگز بجمال درونی و مکنون آن که باغبان</p><p>ميداند چگونه آنرا بعرصهء شهود آورده دست نخواهيم يافت . بهمين طريق</p><p>مادام که جلال و بهاء خداوند را که در مظهر ظهور او متجلّی است نبينيم</p><p>بجمال روحانی مستور در فطرت خود و ابناء نوع خود واقف نشويم . بوسيلهء</p><p>معرفت و محبّت مظهر ظهور الهی و متابعت از تعاليم اوست که ما ميتوانيم</p><p>بتدريج باستعداد و کمالات مکنونهء خود پی بريم و فقط در اين موقع است</p><p>که معنی و مقصد حيات و عالم ايجاد بر ما روشن خواهد شد .</p><p>محبّت اللّه</p><p>شناسائی مظهر ظهور الهی توأم با محبّت اللّه است و يکی بدون</p><p>ديگری امکان ندارد . بر طبق فرمودهء حضرت بهاءاللّه مقصد از آفرينش</p><p>انسان معرفت و پرستش خداوند است چنانکه در يکی از الواح ميفرمايد :</p><p>" علّت آفرينش ممکنات حبّ بوده چنانچه در حديث مشهور مذکور که</p><p>ميفرمايد " کنت کنزاً مخفيّاً فأحببت أن أعرف فخلقت الخلق لکی أعرف " .</p><p>در کلمات مکنونه ميفرمايد : " يا ابن الوجود أحببنی لأحبّک ان لم</p><p>تحبّنی لن أحبّک أبداً فاعرف يا عبد " . و باز ميفرمايد : " يا ابن المنظر</p><p>الاعلی أودعت فيک روحاً منّی لتکون حبيباً لی لِمَ ترکتنی و طلبت محبوبا سوائی " .</p><p>حبّ الهی تنها مقصد حيات برای يک فرد بهائی است و چون خدا را</p><p>نزديکترين مصاحب و صميمی‌ ترين دوست و محبوب بيهمتای خود اختيار</p><p>کند بحضورش مسرّت دل و جان يابد. و محبّت اللّه معنايش اينست که</p><p>شخص همه چيز و همه کس را دوست بدارد زيرا کلّ من عند اللّه و کلّ</p><p>عباد اللّه‌اند . بهائی حقيقی عاشقی است کامل که همه کس را با قلبی</p><p>خالص و در کمال صميميّت دوست دارد ، از هيچکس کره و نفرت ندارد</p><p>زيرا چنين آموخته که جمال محبوب را در هر چهره ببيند و آثار او را در</p><p>همه جا ملاحظه نمايد . مهر و محبّت او محدود بحزب و ملّت و طبقه و يا نژاد</p><p/><p>ص ٩١</p><p>مخصوصی نيست . حضرت بهاءاللّه ميفرمايد :</p><p>" از قبل فرموده‌اند حبّ الوطن من الايمان ولسان عظمت در يوم</p><p>ظهور فرموده ليس الفخر لمن يحبّ الوطن بل لمن يحبّ العالم "(٩) . و نيز</p><p>ميفرمايد : " طوبی لمن اختار اخاه علی نفسه انّه من اهل البهاء "(١٠) .</p><p>حضرت عبدالبهاء ميفرمايند : " ما بايد مانند يک روح در هياکل</p><p>متعدّده باشيم زيرا هرچه بيشتر يکديگر را دوست بداريم در درگاه الهی</p><p>مقرّب‌ تريم "(١١) . و در انجمنی در امريکا فرمودند : " همچنين شرايع الهيّهء</p><p>مظاهر مقدّسه هرچند بصورت ظاهر و نام مختلف است ولی در حقيقت</p><p>يکی است . انسان بايد عاشق نور باشد از هر مطلعی طالع شود ، عاشق</p><p>گل باشد از هر خاکی برويد ، طالب حقيقت باشد از هر مصدری ظاهر</p><p>شود. تعلّق به فانوس دوست داشتن نور نيست، علاقه بخاک لطفی ندارد امّا</p><p>تمتّع از گل سرخ که از خاک روئيده است ارزش دارد. علاقه بدرخت</p><p>نفعی ندارد چشيدن ميوه سود ميبخشد. انسان بايد از ميوه‌های لذيذ از هر</p><p>درختی ظاهر يا در هر جا يافت شود استفاده کند، کلمهء حقيقت از هر</p><p>زبانی خارج شود بايد مورد قبول قرار گيرد، حقايق مطلقه در هر کتابی</p><p>باشد بايد پذيرفته شود. اگر ما متعصّب باشيم اين تعصّب باعث محروميّت</p><p>و جهالت است . جنگ و نزاع ميان اديان و ملل و اجناس منبعث از سوء</p><p>تفاهم است اگر ما دربارهء اديان تحقيق کنيم تا مبادی مکنونه در اصول</p><p>اساسی آنها را کشف نمائيم ملتفت خواهيم شد که همه توافق دارند زيرا</p><p>حقايق اصليّهء آنها يکی است و متعدّد نيست. باين وسيله است که اهل اديان</p><p>در دنيا ميتوانند بنقطهء وحدت و ائتلاف برسند "(١٢) .</p><p>--------------------------------------------------------------------------------</p><p>٩) " لوح دنيا " از الواح حضرت بهاءاللّه .</p><p>١٠) " کلمات فردوسيّه " از الواح حضرت بهاءاللّه .</p><p>١١) ترجمه از متن انگليسی کتاب .</p><p>١٢) خطابهء مبارک در ٢٨ ماه می ١٩١٢ در معبد متروپوليتن نقل از کتاب :</p><p>The Promulgation of Universal Peace “ “ص ١٥١-١٥٢ ( ترجمه ) .</p><p/><p>ص ٩٢</p><p>و نيز ميفرمايد : " هر نفسی از احبّا ديگرانرا بايد پرستش نمايد و مال</p><p>و جان دريغ ننمايد و بجميع وسائل پردازد تا او را خوشنود و مسرور نمايد ولی</p><p>طرف مقابل بايد نهايت استغناء داشته باشد او نيز بجانفشانی پردازد تا اين</p><p>اشراق آفاق را روشن نمايد و اين آهنگ جميع جهانيانرا بوجد و طرب آرد</p><p>اين معجون الهی دوای هر مرضی شود و اين روح حقيقی سبب حيات هر شخصی گردد "(١٣) .</p><p>انقطاع</p><p>اخلاص و عبوديّت بخداوند لازمه‌اش انقطاع از ما سوی اللّه است</p><p>يعنی انقطاع از مشتهيات نفسانی و آمال و آرزوهای دنيوی و حتّی اخروی .</p><p>صراط الهی ممکن است از خلال ثروت يا فقر ، صحّت يا کسالت ، قصر</p><p>يا زندان و گلشن يا گلخن بگذرد ولی تقدير هر چه باشد فرد بهائی بايد</p><p>سهم خود را بمنتهای تسليم و رضا و بکمال روح و ريحان بپذيرد . مقصد از</p><p>انقطاع آن نيست که شخص نسبت باطرافيان خود بی‌قيد باشد يا خود را</p><p>تسليم اوضاع ناگوار سازد يا لطائف و ظرائف آفرينش را بديدهء تحقير</p><p>بنگرد . بهائی حقيقی سنگدل و بيعاطفه و رياضت‌ پيشه نتواند بود و هر چند</p><p>در طريق مستقيم الهی منافع بسيار و مشاغل بيشمار و فرح و مسرّت بی‌پايان</p><p>يابد، سرموئی از آن طريق برای بدست آوردن لذّات نفسانی منحرف نگردد</p><p>و بآنچه خداوند تحريم فرموده رو نياورد. چون شخص بهائی شود ارادة اللّه</p><p>ارادهء او گردد و امری را خلاف ارادهء الهی تحمّل ننمايد . در سبيل الهی هيچ</p><p>خطائی او را هراسان و مأيوس نسازد و هيچ گرفتاری و شدّتی او را مضطرب</p><p>و نا اميد ننمايد . نور محبّت شبان تيره‌اش را روشن سازد و مصائب و آلامش</p><p>را به مسرّت تبديل نمايد و نفس شهادت را راحت دل و جان کند . حياتش بمرحلهء</p><p>--------------------------------------------------------------------------------</p><p>١٣) لوح مبارک حضرت عبدالبهاء باعزاز عموم احبّای الهی در کنوشه .</p><p/><p>ص ٩٣</p><p>قهرمانی رسد و موت حادثه ای مسرّت بخش جلوه نمايد . حضرت بهاءاللّه</p><p>در سورهء هيکل ميفرمايد : " من کان فی قلبه اقلّ من خردل حبّ دونی</p><p>لن يقدر ان يدخل ملکوتی " . همچنين در کلمات مکنونه ميفرمايد : " يا</p><p>ابن البشر ان تحبّ نفسی فاعرض عن نفسک و ان ترد رضائی فاغمض عن</p><p>رضائک لتکون فيّ فانياً و اکون فيک باقياً " . و نيز : " ای بندهء من، از بند</p><p>ملک خود را رهائی بخش و از حبس نفس خود را آزاد کن وقت را</p><p>غنيمت شمر زيرا که اين وقت را ديگر نبينی و اين زمان را هرگز نيابی " .</p><p/><p>اطاعت</p><p>اخلاص و عبوديّت بخداوند مستلزم آنست که اوامر و احکام نازله از</p><p>نزد او را اطاعت نمائيم حتّی اگر علّت و حکمت آن احکام بر ما معلوم</p><p>نباشد . ملوان کشتی بدون ترديد از فرمان ناخدا اطاعت ميکند ولو علّت</p><p>آنرا نداند. ولی اين قبول سلطهء ناخدا و اطاعت از دستور او از روی جهالت</p><p>نيست زيرا بخوبی ميداند که ناخدا امتحانات و تجربيّات زيادی را</p><p>گذرانيده و لياقت خود را در فنّ دريانوردی بثبوت رسانيده است و اگر</p><p>غير از اين بود خدمت در زير لوای او احمقانه بود . بهمين قسم فرد بهائی</p><p>بايد خاضعانه از فرماندهء سفينهء نجات خود اطاعت نمايد ولی هرگاه قبلاً با</p><p>دلائل قويّه از کفايت و مهارت کشتيبان اطمينان و يقين حاصل نکرده باشد</p><p>عمل او هم احمقانه خواهد بود. امّا پس از آنکه دلائل قويّه بدست آمد</p><p>هرگاه از اطاعت و انقياد سرپيچی کند حماقتی بزرگتر مرتکب ميشود زيرا</p><p>تنها با اطاعت عالمانه و هوشيارانه از يک معلّم و مربّی دانا ميتوان بثمرات</p><p>علم و حکمت او دست يافت و از حکمت و دانائی او استفاده کرد . هرگاه</p><p>فرماندهء کشتی در فنّ خود ماهر نباشد و هيچيک از کارکنان کشتی نيز از</p><p>او اطاعت ننمايند چگونه کشتی بساحل خواهد رسيد و چگونه فنون</p><p>کشتی ر‌انی را خواهند آموخت ؟ حضرت مسيح صريحاً بيان داشته است که</p><p/><p>ص ٩٤</p><p>اطاعت صراط معرفت است . ميفرمايد : " تعليم من از من نيست بلکه از</p><p>فرستندهء من است . اگر کسی بخواهد ارادهء او را بعمل آرد در بارهء تعليم</p><p>خواهد دانست که از خداست يا آنکه من از خود سخن ميرانم "(١٤) .</p><p>همينطور حضرت بهاءاللّه ميفرمايد : " ايمان باللّه و عرفان او تمام نشود</p><p>مگر بتصديق آنچه از او ظاهر شده و همچنين عمل بآنچه امر فرموده و در</p><p>کتاب از قلم اعلی نازل گشته "(١٥) .</p><p>اطاعت محضه در اين ايّام که دمکراسی شيوع يافته مقبول عامّه</p><p>نيست و البتّه تمکين کامل و تسليم در برابر ارادهء يک فرد عادّی نکبت بار</p><p>است. ولی وحدت عالم انسانی تنها موقعی حصول پذيرد که افراد و جماعات</p><p>بشری همه با اراده و خواست الهی دمساز و هم ‌آهنگ گردند. و مادام که</p><p>ارادهء الهی بوضوح آشکار نگردد و مردمان کلّيّهء رهبران ديگر را ترک نگويند</p><p>و از رسول الهی اطاعت ننمايند جنگ و جدال ادامه خواهد يافت و مردم</p><p>بعوض تعاون و تعاضد در سبيل مجد و جلال الهی و خير و سعادت عمومی</p><p>بضدّيّت با يکديگر ادامه داده و قسمت عمدهء نيروی خود را برای تضييع</p><p>مساعی همنوعان خويش مصروف خواهند داشت .</p><p>خدمت</p><p>اخلاص و خضوع باللّه مستدعی آنست که حيات خود را وقف خدمت همنوعان </p><p>سازيم زيرا خدمت به آستان الهی از طريق ديگر ميسّر نيست . اگر ما بهمنوعان </p><p>خود پشت کنيم مثل اينست که بخدا پشت کرده‌ايم. حضرت مسيح فرموده : </p><p>" آنچه بيکی از اين برادران کوچکترين نکرديد بمن نکرديد "(١٦) .</p><p>-------------------------------------------------------------------------------</p><p>١٤) انجيل يوحنّا ، ٧/١٦-١٧.١٥) " تجلّيات " از الواح حضرت بهاءاللّه .</p><p>١٦) انجيل متّی ، ٢٥/٤٥ .</p><p/><p>ص ٩٥</p><p>و حضرت بهاءاللّه ميفرمايد : " يا ابن الانسان لو تکون ناظراً الی</p><p>الفضل ضع ما ينفعک و خذ ما ينتفع به العباد و ان تکن ناظراً الی العدل</p><p>اختر لدونک ما تختاره لنفسک "(١٧) .</p><p>حضرت عبدالبهاء ميفرمايد : " در امر بهائی صنايع و علوم و هرگونه</p><p>هنر و حرفه عبادت محسوبست. کسی که با کمال مهارت و از روی وجدان</p><p>يک ورق کاغذ ميسازد و برای اتقان آن تمام نيرويش را بکار ميبرد مثل</p><p>اينست که عبادت خدا ميکند. خلاصه هر گونه کوشش و تلاشی که از</p><p>طرف انسان با تمام قلب اجرا شود عبادت محسوب است بشرط اينکه</p><p>منبعث از نوايای عاليه و بقصد خدمت بنوع انسانی باشد . عبادت آنست</p><p>که بخدمت عالم انسانی پردازی و احتياجات مردم را برآری همين خدمت</p><p>عبادت است . طبيبی که با شفقت و ملاطفت و آزاد از تعصّبات بحال مريض رسيدگی </p><p>ميکند و بتعاون و تعاضد بين نوع انسان عقيده دارد عبادت خدا را بجا ميآورد "(١٨) .</p><p>تبليغ</p><p>بهائی حقيقی نه تنها بتعاليم حضرت بهاءاللّه ايمان دارد بلکه هدايت</p><p>و الهام سراسر حيات خود را در آن مييابد و با کمال مسرّت ديگران را با</p><p>معرفتی که سرچشمهء وجود اوست سهيم ميکند. و تنها باين وسيله است که قدرت </p><p>و تأييد الهی کاملاً شامل حال او ميگردد . همهء مردم ناطقان فصيح و نويسندگان </p><p>زبردست نتوانند بود ولی همه با زندگی حقيقی بهائی ميتوانند بتبليغ بپردازند .</p><p>حضرت بهاءاللّه ميفرمايند :</p><p>----------------------------------------------------------------------------------</p><p>١٧) " کلمات فردوسيّه ".١٨) ترجمه از متن انگليسی کتاب .</p><p/><p>ص ٩٦</p><p>" ينبغی لاهل البهاء ان ينصروا الرّبّ ببيانهم و يعظوا النّاس باعمالهم</p><p>و اخلاقهم أثر الاعمال انفذ من اثر الاقوال "(١٩) .</p><p>بهائی بهيچوجه عقايد خود را بکسانيکه مايل بشنيدن آن نيستند</p><p>تحميل نميکند. او نفوس را منجذب بملکوت الهی کند نه اينکه آنها را</p><p>بدخول در ملکوت مجبور سازد. او مانند شبان مهربانی است که گوسفندان</p><p>را بمقصد دلالت ميکند و با نواختن موسيقی آنها را براه اندازد نه مانند</p><p>شبانی که آنها را از عقب رانده با تهديد سگ و چوب براه رفتن وا دارد .</p><p>حضرت بهاءاللّه در کلمات مکنونه ميفرمايد :</p><p>" ای پسر تراب، حکمای عباد آنانند که تا سمع نيابند لب نگشايند</p><p>چنانچه ساقی تا طلب نبيند ساغر نبخشد و عاشق تا بجمال معشوق فائز نشود</p><p>از جان نخروشد. پس بايد حبّه‌های حکمت و علم را در ارض طيّبهء قلب</p><p>مبذول داريد و مستور نمائيد تا سنبلات حکمت الهی از دل برآيد نه از گل " .</p><p>و نيز در لوح اشراقات ميفرمايند :</p><p>" يا اهل بها، شما مشارق محبّت و مطالع عنايت الهی بوده و هستيد لسان</p><p>را به سبّ و لعن احدی ميالائيد و چشم را از آنچه لايق نيست حفظ نمائيد .</p><p>آنچه را دارائيد بنمائيد اگر مقبول افتاد مقصود حاصل و الّا تعرّض باطل</p><p>ذروه بنفسه مقبلين الی اللّه المهمين القيّوم. سبب حزن مشويد تا چه رسد</p><p>بفساد و نزاع. اميد هست در ظلّ سدرهء عنايت الهی تربيت شويد و بما</p><p>اراده اللّه عامل گرديد. همه اوراق يک شجريد و قطرهای يک بحر " .</p><p>ادب و احترام</p><p>حضرت بهاءاللّه در لوح دنيا ميفرمايند :</p><p>" يا حزب اللّه، شما را بادب وصيّت مينمايم و اوست ... سيّد اخلاق</p><p>--------------------------------------------------------------------------</p><p>١٩) " کلمات فردوسيّه " .</p><p/><p>ص ٩٧</p><p>طوبی از برای نفسيکه بنور ادب منوّر و بطراز راستی مزيّن گشت. دارای</p><p>ادب دارای مقام بزرگ است. اميد آنکه اين مظلوم و کلّ بآن فائز و بآن</p><p>متمسّک و بآن متشبّث و بآن ناظر باشيم. اينست حکم محکم که از قلم اسم</p><p>اعظم جاری و نازل گشته " .</p><p>و نيز مکرّر در مکرّر ميفرمايند :</p><p>" احزاب عالم با يکديگر بروح و ريحان معاشرت نمايند عاشروا يا قوم</p><p>مع الاديان کلّها بالرّوح و الرّيحان "(٢٠) .</p><p>حضرت عبدالبهاء در لوحی خطاب ببهائيان امريکا ميفرمايند :</p><p>" زنهار زنهار از اينکه قلبی را برنجانيد. زنهار زنهار از اينکه نفسی را</p><p>بيازاريد. زنهار زنهار از اينکه با نفسی بخلاف محبّت حرکت و سلوک کنيد.</p><p>زنهار زنهار از اينکه انسانی را مأيوس کنيد. هر نفسی که سبب حزن جانی</p><p>و نوميدی دلی گردد، اگر در طبقات زمين مأوی جويد بهتر از آنست که بر</p><p>روی زمين سير و حرکت نمايد "(٢١) . و نيز تعليم ميفرمايند همچنانکه گل در</p><p>غنچه پنهان است همينطور در قلب هر انسانی هر قدر به ظاهر قاسی</p><p>و ناپسند باشد آيتی از روح الهی موجود است . بنابراين بهائی حقيقی نسبت</p><p>بهر کسی چنان رفتار ميکند که باغبان از گياه کمياب و زيبا محافظت</p><p>مينمايد و ميداند که دخالت شتابزده از طرف او باعث شکفتن غنچه و ظهور</p><p>گل نخواهد شد و تنها اشعّهء شمس حقيقت است که اين کار را ميکند.</p><p>و بنابراين مقصد بهائی اينست که شعاع آفتاب جانبخش را در تمام دلها</p><p>و خانه‌های تاريک داخل نمايد .</p><p>حضرت عبدالبهاء باز ميفرمايند :</p><p>" از جملهء تعاليم حضرت بهاءاللّه اينست که انسان بايد در جميع</p><p>شئون و احوال سماحت داشته باشد دشمن را دوست شمرد و بدخواه را</p><p>--------------------------------------------------------------------------</p><p>٢٠) " بشارات " از الواح مبارک حضرت بهاءاللّه .</p><p>٢١) از لوح مبارک حضرت عبدالبهاء بافتخار بهائيان امريکا نقل از </p><p>" مکاتيب عبدالبهاء " ج ٧ ، ص ٢٤٧ .</p><p/><p>ص ٩٨</p><p>خيرخواه بداند نه آنکه دشمن را دشمن بداند و مدارا نمايد و مبغض را</p><p>مبغض بداند و حسن اخلاق بنمايد. ميفرمايد اينگونه عمل نمودن تزوير است</p><p>حقيقت ندارد بلکه شما بايد دشمن را دوست ببينيد و بدخواه را خيرخواه</p><p>بدانيد و باين دستورالعمل معامله کنيد يعنی محبّت و مهربانی و خيرخواهی</p><p>شما حقيقی باشد نه مدارا زيرا مدارا بيک درجه تزوير است "(٢٢) .</p><p>اين نصيحت بظاهر غير معقول و ضدّ و نقيض بنظر ميرسد مگر اينکه</p><p>اين حقيقت را دريابيم که هر چند انسان ظاهراً از جهت نفسانی ممکن</p><p>است کينه ‌توز و بد خواه باشد ولی باطناً دارای فطرتی است روحانی که</p><p>همان حقيقت انسانی است و تنها از اوست که محبّت و خيرخواهی تجلّی</p><p>ميکند و ما بايد هميشه باين کينونت معنوی و حقيقی همنوعان خود ناظر بوده</p><p>و فکر و محبّت خود را بآن متوجّه سازيم و بدانيم که چون اين شخصيّت</p><p>باطنی ، بيدار و فعّال شود شخصيّت خارجی نيز تقليب و تجديد گردد .</p><p>ديدهء خطاپوش</p><p>در تعاليم بهائی در هيچ موضوعی باندازهء لزوم اجتناب از عيب‌ جوئی</p><p>تأکيد و ابرام نشده ‌است . حضرت مسيح نيز در اين خصوص نهايت</p><p>تأکيد را نموده‌ است. ولی امروز عادت بر اين جاريست که مسيحيان</p><p>بمواعظ مسيح بر روی کوه بنظر " نصايح کماليّه " نگريسته و از مسيحی</p><p>عادی انتظار اجرای آنرا در زندگی روزمرّه نميتوان داشت . حضرت بهاءاللّه</p><p>و حضرت عبدالبهاء از طرف ديگر نهايت تأکيد نموده‌اند که آنچه در</p><p>اينخصوص ميفرمايند مقصود عمل بموجب آنست . در کلمات مکنونه</p><p>چنين ميخوانيم : " يا ابن الانسان، لا تنفّس بخطأ احد مادمت خاطئاً</p><p>و ان تفعل بغير ذلک ملعون انت و انا شاهد بذلک " . و نيز ميفرمايد : " يا ابن</p><p>---------------------------------------------------------------------------------</p><p>٢٢) نطق مبارک حضرت عبدالبهاء در شهر اوکلند در کاليفرنيا در مجمع احبّاء اللّه</p><p>در ٣٠ اکتبر ١٩١٢ .</p><p/><p>ص ٩٩</p><p>الوجود، لاتنسب الی نفس ما لا تحبّه لنفسک و لا تقل ما لا تفعل هذا امری</p><p>عليک فاعمل به " . حضرت عبدالبهاء ميفرمايد : " از خطای احدی دم</p><p>نزنيد در حقّش دعا کنيد و بمهربانی باصلاح خطايش بپردازيد. نظر بمحسّنات </p><p>کنيد نه به سيّئات. اگر نفسی دارای ده صفت حسنه باشد و يک صفت زشت </p><p>نظر بآن ده حسن نمائيد نه بآن صفت زشت و اگر شخص ده صفت مذموم داشته </p><p>باشد و يک صفت حميده باين يک صفت ناظر باشيد و آن ده را فراموش کنيد. </p><p>کلمهء ناسزا در حقّ احدی بر لسان نرانيد اگر چه دشمن باشد "(٢٣) .</p><p>همچنين در لوحی بيکی از احبّای امريکا ميفرمايند : " بدترين خُلق انسانی </p><p>و گناه عظيم غيبت نفوس است علی الخصوص صدورش از احبّای الهی. اگر </p><p>نوعی ميشد که ابواب غيبت مسدود ميشد و هر يکی از احبّای الهی ستايش </p><p>ديگران را مينمود آنوقت تعاليم حضرت بهاءاللّه نشر می يافت قلوب نورانی </p><p>ميگشت روحها ربّانی ميشد عالم انسانی سعادت ابدی می يافت "(٢٤) .</p><p>خضوع</p><p>در حاليکه مأموريم از خطايای ديگران چشم بپوشيم و بصفات</p><p>حميدهء آنها ناظر باشيم از طرف ديگر مأموريم متوجّه خطاهای خود بوده</p><p>و به محسّنات خويش ناظر نباشيم . حضرت بهاءاللّه در کلمات مکنونه ميفرمايد :</p><p>" يا ابن الوجود، کيف نسيت عيوب نفسک و اشتغلت بعيوب عبادی؟</p><p>من کان علی ذلک فعيله لعنة منّی " . و نيز : " ای مهاجران، لسان مخصوص</p><p>--------------------------------------------------------------------------------</p><p>٢٣) ترجمه از متن انگليسی کتاب .</p><p>٢٤) لوح مبارک حضرت عبدالبهاء ، نقل از " نجم باختر " ٤/١٩٦ .</p><p/><p>ص ١٠٠</p><p>ذکر من است بغيبت ميالائيد. و اگر نفس ناری غلبه نمايد بذکر عيوب</p><p>خود مشغول شويد نه بغيبت خلق من. زيرا که هر کدام از شما بنفس خود</p><p>ابصر و اعرفيد از نفوس عباد من " .</p><p>حضرت عبدالبهاء ميفرمايد : " حيات شما بايد اقتباس فضائل از</p><p>ملکوت مسيح کند حضرت مسيح نيامد تا مخدوم باشد بلکه خادم کلّ بود.</p><p>در اين امر کلّ خادم و خادمه و برادر و خواهرند. بمجرّد آنکه نفسی در خود</p><p>امتياز و تفوّقی بر ديگران بيند در خطر عظيم افتد و تا اين فکر را از ريشه</p><p>نکند لايق خدمت بملکوت اللّه نه. عدم رضايت انسان از نفس خود دليل</p><p>ترقّی است و هر نفس از خود راضی مظهر شيطانست هر نفسی که خود را</p><p>نپسندد آيت رحمن است. اگر کسی دارای يک هزار صفات ممدوحه است</p><p>نبايد بآن ناظر باشد بايد در نقائص خود جستجو کند ... هرقدر انسان</p><p>ترقّی کند باز ناقص است زيرا مقامی اعلی موجود است و بمحض آنکه بآن</p><p>مقام اعلی نظر کند از خود نا راضی شود و رتبه‌ ئی بالاتر طلبد ستايش</p><p>خويش دليل خود پسنديست "(٢٥) .</p><p>با اينکه مأموريم بگناهان خود معترف و از معاصی خود در کمال</p><p>اخلاص توبه کنيم ولکن رسم اقرار و اعتراف نزد کشيش و ديگران اکيداً</p><p>ممنوع است. حضرت بهاءاللّه در لوح " بشارات " ميفرمايند :</p><p>" بايد عاصی در حالتی که از غير اللّه خود را فارغ و آزاد مشاهده</p><p>نمايد طلب مغفرت و آمرزش کند نزد عباد اظهار خطايا و معاصی جائز نه</p><p>چه که سبب و علّت آمرزش و عفو الهی نبوده و نيست. و همچنين اين اقرار نزد</p><p>خلق سبب حقارت و ذلّت است و حقّ جلّ جلاله ذلّت عباد خود را دوست</p><p>ندارد انّه هو المشفق الکريم. عاصی بايد ما بين خود و خدا از بحر رحمت</p><p>رحمت طلبد و از سماء کرم مغفرت مسئلت کند " .</p><p>-----------------------------------------------------------------------------------</p><p>٢٥) نقل از " خاطرات يومّيهء احمد سهراب ، ١٩١٤ " ( ترجمه از اصل انگليسی )٠</p><p/><p>ص ١٠١</p><p>صدق و امانت</p><p>حضرت بهاءاللّه در لوح " طرازات " ميفرمايد : " فی الامانه انّها باب</p><p>الاطمئنان لمن فی الامکان و آية العزّة من لدی الرّحمن. من فاز بها فاز بکنوز</p><p>الثّروة و الغناء. امانت باب اعظم است از برای راحت و اطمينان خلق قوام</p><p>هر امری از امور باو منوط بوده و هست عوالم عزّت و رفعت و ثروت بنور</p><p>آن روشن و منير ... يا اهل البهاء انّها احسن طراز لهياکلکم و ابهی اکليل</p><p>لرؤوسکم خذوها امراً من لدن آمر خبير " . همچنين ميفرمايد : " رأس</p><p>الايمان هو التّقلّل فی القول و التّکثّر فی العمل و من کان اقواله أزيد من</p><p>اعماله فاعلموا أَنَّ عدمه خيرٌ من وجوده و فنائه أحسن من بقائه "(٢٦) .</p><p>حضرت عبدالبهاء ميفرمايد :</p><p>" راستی اساس جميع فضائل عالم انسانيست و جز براستی از برای</p><p>نفسی در جميع عوالم الهيّه نجاح و فلاح محالست واين صفت مقدّسه چون</p><p>در انسان تمکّن يابد جميع صفات رحمانيّه تحقّق جويد "(٢٧) .</p><p>و همچنين :</p><p>" انوار صدق و امانت بايد چنان از وجوه بدرخشد که چه در اخذ</p><p>و عطا و چه در سائر اوقات قول و کلام شما محلّ اعتماد و يقين باشد خود را</p><p>فراموش کنيد و خدمت بعموم نمائيد "(٢٨) .</p><p>معرفت نفس</p><p>حضرت بهاءاللّه مستمرّاً انسان را متوجّه کمالاتی که در نهاد او</p><p>نهفته است نموده توصيه در اظهار آن ميفرمايند. چه حقيقت ذاتيّهء انسانی</p><p>--------------------------------------------------------------------------------</p><p>٢٦) پيام مبارک باحبّای لندن ، اکتبر ١٩١١ ( ترجمه از متن انگليسی کتاب ) .</p><p>٢٧) لوح مبارک بافتخار ميسن ريمی .</p><p>٢٨) پيام مبارک باحبّای لندن ، اکتبر ١٩١١ ( ترجمه از متن انگليسی کتاب ) .</p><p/><p>ص ١٠٢</p><p>ممتاز از هيکل عنصری اوست که غالباً زندان انسان حقيقی است. در</p><p>کلمات مکنونه ميفرمايد :</p><p>" يا ابن الوجود، صنعتک بايادی القوّة و خلقتک بأنامل القدرة و اودعت</p><p>فيک جوهر نوری فاستغن به عن کلّ شیء لانّ صنعی کامل و حکمی نافذ لا</p><p>تشکّ فيه ولا تکن فيه مريبا " . و نيز :</p><p>" يا ابن الرّوح، خلقتک غنيّاً، کيف تفتقر؟ و صنعتک عزيزاً، بِمَ تستذلّ؟ و من </p><p>جوهر العلم اظهرتک، لِمَ تستعلم عن دونی؟ و من طين الحبّ عجنتک، کيف تشتغل </p><p>بغيری؟ فارجع البصر اليک لتجدنی فيک قائماً قادراً مقتدراً قيّوما " . و نيز :</p><p>" ای بنده من، مثل تو مثل سيف پرجوهری است که در غلاف تيره</p><p>پنهان باشد و باين سبب قدر آن بر جوهريان مستور ماند. پس از غلاف</p><p>نفس و هوی بيرون آی تا جوهر تو بر عالميان هويدا و روشن آيد " . و نيز :</p><p>" ايدوست من، تو شمس سماء قدس منی خود را بکسوف دنيا ميالای</p><p>حجاب غفلت را خرق کن تا بی‌پرده و حجاب از خلف سحاب بدرآئی</p><p>و جميع موجودات را بخلعت هستی بيارائی " .</p><p>حياتی که حضرت بهاءاللّه پيروان خود را بآن دلالت نموده يقيناً</p><p>دارای چنان رفعت و منزلتی است که در تمام عرصهء وسيع مقدورات انسانی</p><p>هيچ چيز بالاتر و زيباتر از آن وجود ندارد تا انسان آرزوی آن نمايد .</p><p>معرفت بشخصيّت روحانی خودمان در معنی معرفت باين حقيقت عاليه</p><p>است که ما از نزد خدا آمده و پيش او باز خواهيم گشت و اين بازگشت</p><p>بسوی خدا مقصد اصلی و جليل فرد بهائی است. ولکن برای رسيدن باين</p><p>هدف تنها راه اطاعت از رسولان برگزيدهء او و مخصوصاً اطاعت از حضرت</p><p>بهاءاللّه است که مظهر ظهور الهی در عصر جديديست که ما در آن زندگی ميکنيم .</p><p/><p>ص ١٠٣</p><p>فصل ششم</p><p>دعا و مناجات</p><p>" الصّلوة معراج المؤمن به يصعد الی السّماء "(١)</p><p>مکالمه با خدا</p><p>حضرت عبدالبهاء ميفرمايد : " مناجات گفتگو با خداست (٢) ".</p><p>برای اينکه خداوند نظر و ارادهء خود را بمردم بشناساند بايد بزبانی با آنها</p><p>صحبت کند که آنها بفهمند و اين کار را بزبان انبياء عظام انجام ميدهد .</p><p>مادام که پيغمبران در هيکل عنصری در قيد اين حياتند با مردم روبرو</p><p>صحبت ميکنند و پيام الهی را ميرسانند و پس از آنکه رحلت کردند پيامشان</p><p>مستمرّاً بوسيلهء بيانات و آثار مدوّنهء آنها باطّلاع خلق ميرسد. ولی اين تنها</p><p>طريقهء تکلّم خدا با بندگان نيست زيرا يک لسان روح نيز موجود است که</p><p>مقدّس از گفتن و نوشتن است و بآن وسيله خداوند با کسانيکه با قلب پاک</p><p>در جستجوی حقيقت هستند از هر نژاد و ملّيّت و زبان و در هر کجا مقيم</p><p>باشند ارتباط يافته بآنها الهام ميبخشد و با همين زبانست که مظاهر مقدّسه</p><p>پس از رحلت از عالم جسمانی با پيروان صديق خود مکالمهء مستمرّ دارند .</p><p>---------------------------------------------------------------------------------------</p><p>١) از احاديث نبوی .</p><p>٢) اشاره باين بيان مبارک در لوحی بافتخار يکی از احبّای غرب است که ميفرمايد :</p><p>"انسان در صلوة با خدا مناجات کند و تقرّب جويد و با معشوق حقيقی خويش گفتگو نمايد " .</p><p/><p>ص ١٠٤</p><p>حضرت مسيح پس از شهادت بر صليب همچنان با حواريّون خود مکالمه</p><p>و رابطهء روحی داشت و در حقيقت بيش از پيش آنها را تأييد و تقويت</p><p>ميکرد و در مورد پيمبران ديگر نيز وضع بهمين قرار بوده است. حضرت</p><p>عبدالبهاء در بارهء اين زبان روحانی بيانات بسيار فرموده و از آن جمله ميفرمايد :</p><p>" ما بايد بلسان ملکوتی صحبت بداريم يعنی بلسان روح زيرا يک</p><p>لسان روح و قلب وجود دارد که با لسان عادی ما فرق بی‌منتهی دارد.</p><p>و فرق ميان اين دو مانند فرقی است که بين زبان ماست با زبان حيوان که</p><p>فقط بانگ و غريو است. امّا لسانی که انسان با حقّ همراز و به راز و نياز</p><p>دمساز ميگردد زبان روح است. و هر وقت ما در حين مناجات از قيود عالم</p><p>ناسوت آزاد شده توجّه بحقّ کنيم گوئی در آن حين ندای الهی را در قلب</p><p>می‌شنويم بدون الفاظ صحبت ميکنيم مخابره می‌نمائيم گفتگو با خدا می‌کنيم</p><p>و جواب می‌شنويم ... جميع ما چون بچنين حالت روحانی واصل گرديم</p><p>ندای الهی را استماع کنيم "(٣) .</p><p>حضرت بهاءاللّه ميفرمايد حقايق عاليهء روحانيّه فقط بوسيلهء اين زبان</p><p>روحانی قابل انتقال و مخابره است و تقرير و تحرير از عهده بر نيايد. در " رسالهء</p><p>هفت وادی " که در آن کيفيّت سير سالکان از مسکن خاکی بوطن الهی</p><p>بيان گرديده در خصوص مراحل اخير اين سفر چنين مذکور است :</p><p>" زبان در تفصيل اين سه وادی عاجز است و بيان بغايت قاصر قلم</p><p>در اين عرصه قدم نگذارد و مداد جز سواد ثمر نيارد ... شرح حال عارفان</p><p>دل بدل تواند گفت اين نه شيوهء قاصد و اين نه حدّ مکتوبست "(٤) .</p><p>------------------------------------------------------------------------------------------------</p><p>٣) ترجمهء بيانات مبارکه نقل از يادداشتهای خانم اتل روزنبرگ (Miss Ethel J. Rosenberg)</p><p>٤) هفت وادی ، آثار قلم اعلی ، ج ٣/ص ١٢٢-١٢٣ .</p><p/><p>ص ١٠٥</p><p>حالت تضرّع و ابتهال</p><p>برای نيل بحالتی روحانی که در آن مکالمه با خداوند ميسّر گردد</p><p>حضرت عبدالبهاء چنين توصيه ميفرمايد :</p><p>" بايد جهد کنيم تا بمقامی رسيم که منقطعاً عن کلّ الاشياء و من فی</p><p>العالم بخداوند وحده توجّه نمائيم. در اين مقام سالک را همّت لازم تا</p><p>به آن مقام فائز شود بايد کوشش نمايد و جهد کند. حصول اين رتبه بعدم تعلّق</p><p>و اعتنا بامور جسمانی و شدّت تمسّک و اهتمام بامور روحانيّه است. هر قدر</p><p>از يکی بيشتر دوری کنيم بديگری بيشتر نزديک شويم فلنختر لانفسنا ما</p><p>نشاء. پس بايد چشم بصيرت گشود و با ادراکی روحانی علامات و امارات</p><p>و آثار روح الهيّه را در هر شيئی مشاهده کرد زيرا هر شيئی از تجلّی آن روح حکايت کند "(٥) .</p><p>حضرت بهاءاللّه ميفرمايد :</p><p>" شخص مجاهد ... بايد ... در اسحار باذکار مشغول شود و بتمام</p><p>همّت و اقتدار در طلب آن نگار کوشد غفلت را بنار حبّ و ذکر بسوزاند ... "(٦) .</p><p>حضرت عبدالبهاء ميفرمايد :</p><p>" نفس ناطقه کاشف اسرار کائناتست ولی اگر از روح مدد گيرد و از</p><p>روح استفاضه کند. والّا اگر مدد از روح بنفس نرسد آنهم مثل سائر</p><p>حيواناتست چه مغلوب شهواتست "(٧) .</p><p>در مقام ديگر در يکی از الواح از قلم حضرت بهاءاللّه چنين نازل گشته :</p><p>----------------------------------------------------------------------------</p><p>٥) ترجمهء بيانات مبارکه نقل از يادداشتهای خانم اتل روزنبرگ .</p><p>٦) کتاب ايقان ص ١٦٠-١٦٢ .</p><p>٧) خطابات مبارکه طبع مصر ١٩٢١ ، ص ١٦٨ .</p><p/><p>ص ١٠٦</p><p>" قل خلّصوا انفسکم يا قوم ثمّ طهّروها عن التّوجّه الی غيری و بذکری</p><p>يطهّر کلّ شیء ان انتم من العارفين ... ان اقرأ يا عبد ما وصل اليک من آثارالله </p><p>....لتستجذب بها نفسک و تستجذب من نغماتک افئدة الخلائق اجمعين.</p><p>و من يقرأ آيات اللّه فی بيته وحده لينشر نفحاتها الملائکة النّاشرات الی کلّ</p><p>الجهات و ينقلب بها کلّ نفس سليم "(٨) .</p><p>لزوم واسطه</p><p>حضرت عبدالبهاء ميفرمايد :</p><p>" واسطه‌ای بين خلق و خالق لازم يعنی نفسی که از انوار تجلّيات </p><p>الهيّه مستفيض است و بعالم انسانی فيض بخشد چنانچه قوّهء اثير کسب</p><p>حرارت از اشعّهء شمس نمايد و بزمين فيض رساند " .</p><p>اگر بخواهيم نماز کنيم بايد بمرکزی توجّه نمائيم. اگر بخدا توجّه</p><p>خواهيم بايد قلب را بيک نقطه‌ای متوجّه سازيم. اگر شخصی بدون واسطه</p><p>يعنی مظهر الهی بخواهد خدا را عبادت کند بايد اوّل تصوّری در فکر</p><p>خود از حقّ متصوّر شود و آن تصوّر مخلوق فکر اوست چه که محاط ادراک</p><p>محيط نتواند، پس خدا باينطريق ادراک نشود. آنچه را انسان در فکرش تصوّر</p><p>ميکند مفهوم ذهنی اوست و آنچه مفهوم اوست اين خدا نيست آن خدائی</p><p>را که انسان برای خود تصوّر ميکند اوهام است ، تصوّر است ، خيال</p><p>است صور ذهنيّه است ابداً ربطی بين اين تصوّر و آن ذات مقدّس</p><p>نيست . اگر شخص بخواهد خدا را بشناسد بايد او را در مرآت کامل</p><p>بيابد چه حضرت مسيح يا حضرت بهاءاللّه در هر يک از اين مرايا شمس</p><p>الوهيّت را متجلّی مشاهده کند. چنانچه ما شمس ظاهری را باشراق و ضياء</p><p>و حرارتش بشناسيم بهمچنين بمعرفت الهی آن شمس روحانی که در هيکل</p><p>------------------------------------------------------------------------------</p><p>٨) " منتخباتی از آثار بهاءاللّه ( Gleanings ) " ص ١٨٩ .</p><p/><p>ص ١٠٧</p><p>مظهر ربّانی که مستجمعيت جميع کمالات و جلوه‌گاه جمال آن ذات</p><p>احديّه است و در آن تجلّی فرموده و مشرق و لائح گشته، پی بريم "(٩) .</p><p>و همچنين ميفرمايد :</p><p>" تا روح‌القدس واسطه نگردد رأساً استفاضه حاصل نشود. از امور</p><p>واضحه چشم مپوشان زيرا بديهی است که طفل بدون معلّم تعليم نيابد</p><p>و علم فيضی از فيوضات الهيّه است. خاک بی‌باران ابر سبز و خرم نشود ابر</p><p>واسطه فيوضات الهيّه است ... نور را مرکزی و اگر جز از مرکز بطلبی حاصل نشود.. </p><p>در ايّام حضرت مسيح ملاحظه کن بعضی را گمان بود که بدون فيوضات </p><p>مسيحی ممکن است پی بحقيقت برد، همين فکر سبب محرومی آنان شد "(١٠) .</p><p>کسی که بخواهد خدا را بدون توجّه بمظهر ظهور او پرستش کند مانند شخصی است که </p><p>در زندان تاريک بخيال خود سعی کند از فيوضات اشعّه آفتاب جهانتاب استفاده نمايد .</p><p>تلاوت دعا و مناجات فرض و واجب است</p><p>ضمن بياناتی صريح و روشن ادای نماز و تلاوت آيات بر بهائيان</p><p>فرض شده است. حضرت بهاءاللّه در کتاب اقدس ميفرمايند :</p><p>" اتلوا آيات اللّه فی کلّ صباح و مساء. انّ الّذی لم يتلُ لم يوف بعهد اللّه</p><p>و ميثاقه. و الّذی اعرض عنها اليوم انّه ممّن اعرض عن اللّه فی ازل الازال اتّقنّ</p><p>اللّه يا عبادی کلّکم اجمعون. لا تغرّنّکم کثرة القراءة و الاعمال فی اللّيل</p><p>و النّهار. لو يقرأ أحد آية من الآيات بالرّوح و الرّيحان خير له من ان يتلوَ</p><p>-------------------------------------------------------------------------------------------------</p><p>٩) بيانات مبارک بآقای پرسی وودکاک ( Mr. Percy Woodcock ) در عکّا در سال</p><p>١٩٠٩ ( ترجمه از متن انگليسی کتاب ) .</p><p>١٠) لوح مبارک حضرت عبدالبهاء بافتخار يکی از اماء الرّحمن امريکا نقل از روی نسخهء خطی .</p><p/><p>ص ١٠٨</p><p>بالکسالة صحف اللّه المهيمن القيّوم. اتلوا آيات اللّه علی قدر لا تأخذکم</p><p>الکسالة و الاحزان. لا تحملوا علی الارواح ما يکسلها و يثقلها بل ما يخفّها</p><p>لتطير باجنحة الآيات الی مطلع البيّنات. هذا اقرب الی اللّه لو انتم تعقلون " .</p><p>حضرت عبدالبهاء در جواب سائلی ميفرمايند :</p><p>" ای عزيز روحانی ... بدان که نماز فرض است و واجب و بهيچ عذری انسان </p><p>معاف از صلاة نشود مگر عاجز باشد يا خود محذور کلّی واقع گردد "(١١) .</p><p>شخص ديگری سؤال کرده است دعا برای چه و حکمت آن</p><p>چيست ؟ زيرا خداوند همه چيز را بجای خود قرار داده و همهء امور ببهترين</p><p>وجه اجرا ميگردد و بنابراين استدعا و نيازمندی و طلب حاجات چه حکمت</p><p>دارد ؟ حضرت عبدالبهاء در جواب ميفرمايند :</p><p>" اعلمی انّ شأن الضّعيف ان يبتهل الی القويّ و يليق للمستفيض ان</p><p>يتضرّع الی الفيّاض الجليل. و اذا ناجی ربّه و توجّه اليه و استفاض من بحره</p><p>فنفس هذا التّضرّع نور لقلبه و جلاء لبصره و حياة لروحه و علوّ لکينونته. فلذلک </p><p>انظری عند مناجاتک الی اللّه و تلاوتک ( اسمک شفائی ) کيف يهتّز قلبک و يترنّح </p><p>روحک من روح محبّة اللّه و ينجذب فؤادک الی ملکوت اللّه. فبهذه الانجذابات </p><p>تزداد السّعة و الاستعداد. و اذا اتّسع الاناء زاد الماء واذا زاد العطش عذب فی </p><p>ذوق الانسان فيض الغمام. هذا سرّ المناجاة و حکمة طلب الحاجات "(١٢) .</p><p>حضرت بهاءاللّه سه فريضهء نماز روزانه نازل فرموده و شخص مؤمن</p><p>مختار است هر يک از اين سه نماز را انتخاب نمايد ولی در هر حال فرض</p><p>است يکی از آنها را بنحوی که حضرت بهاءاللّه دستور داده تلاوت نمايد .</p><p>-------------------------------------------------------------------------------</p><p>١١) لوح مبارک حضرت عبدالبهاء بافتخار يکی از احبّای غرب نقل از نسخهء خطّی .</p><p>١٢) لوح مبارک حضرت عبدالبهاء بافتخار يکی از احبّای غرب نقل از نسخهء خطّی .</p><p/><p>ص ١٠٩</p><p>نماز جماعت</p><p>نمازهائی را که حضرت بهاءاللّه بعنوان فريضهء روزانه برای بهائيان</p><p>مقرّر فرموده‌اند بايد انفرادی خوانده شود. تنها نماز ميّت جمعی خوانده</p><p>ميشود و ترتيب آن اينست که يکنفر از مؤمنين بصدای بلند ميخواند و ديگر</p><p>حاضران ايستاده گوش ميدهند. و فرق اين نماز با نماز جماعت اسلامی</p><p>آنست که مسلمانان بدنبال امام که پيشوای نماز است صف ميکشند</p><p>و اينکار در ديانت بهائی ممنوع است .</p><p>اين دستورات که بر طبق امر حضرت بهاءاللّه دائر بر الغاء طبقهء</p><p>علمای دينی حرفه‌ای صادر شده باين معنی نيست که آن حضرت</p><p>باجتماعات برای عبادت قدر و قيمتی قائل نيست، در بارهء اهميّت احتفال</p><p>برای دعا حضرت عبدالبهاء ميفرمايند :</p><p>" انسان ممکن است بگويد هر وقت ميل داشته باشم بدعا ميپردازم</p><p>وقتی که احساسات قلبيّه‌ام را منجذب الی اللّه يابم خواه در بيابان خواه</p><p>در شهر يا در هر کجا باشم چه لزومی دارد بجائی بروم که ديگران در روز</p><p>مخصوص و ساعت معيّن مجتمعند تا متّفقاً با آن نفوس بدعا بپردازم در</p><p>صورتيکه شايد حالت روحی آماده برای دعا و مناجات نداشته باشم. اين</p><p>طرز فکر خيالی باطل است زيرا هر جا جماعتی مجتمعند قوّتشان بيشتر</p><p>است افراد سپاه اگر تنها و منفرداً بجنگند هرگز قوّهء يک لشکر متّحد را</p><p>ندارند. پس اگر در اين جنگ روحانی همهء افراد لشکر متّحد شوند آنوقت</p><p>عواطف روحانی متّحدهء آنها معين يکديگر بوده و ادعيه‌شان مقبول ميشود "(١٣) .</p><p>---------------------------------------------------------------------------------</p><p>١٣) از يادداشتهای خانم اتل روزنبرگ ( Miss Ethel Rosenberg ) )ترجمه از </p><p>متن انگليسی کتاب) .</p><p/><p>ص ١١٠</p><p>مناجات زبان محبّت است</p><p>بشخصی که پرسيد آيا دعا و مناجات لازمست در حاليکه مسلّماً</p><p>خداوند بنوايای قلوب آگاه است حضرت عبدالبهاء در جواب فرمودند :</p><p>" اگر دوستی بديگری محبّت دارد طبيعی است که آرزويش اظهار</p><p>آن محبّت است و با آنکه ميداند دوستش از محبّت او آگاه است با وجود</p><p>اين ميل دارد احساسات خويش را بيان کند ... البتّه خدا از آرزوهای</p><p>قلوب خبير و عليم است ولی عواطفی که انسان را بمناجات با حقّ دلالت</p><p>ميکند از مقتضيات طبيعت است و ناشی از محبّت انسان است بخداوند ... ".</p><p>مناجات الزاماً محتاج به الفاظ نيست بلکه منوط بفکر و حالت است.</p><p>اگر چنين شوق و علاقه‌ای مفقود باشد جبر و عنف لزومی ندارد مجرّد</p><p>کلمات بدون معنی حکمی ندارد. اگر شخصی صحبتی را از روی تکليف</p><p>بدون ميل با شما بدارد و از ملاقات با شما خشنود نباشد آيا ميل ميکنی با او</p><p>صحبت بداری ؟ "(١٤) .</p><p>در ضمن صحبت ديگر ميفرمايند :</p><p>" وقتی که انسان بمناجات می‌پردازد بايد قصدش صرفاً بخاطر محبّتی</p><p>باشد که بخدا دارد نه از جهت خوف از او يا ترس از نار جهنّم و نه باميد</p><p>نعيم و جنّت ... وقتی که انسان مفتون حبّ ديگری گردد ممکن نيست از</p><p>ذکر معشوقش سکون اختيار کند. پس چقدر دشوارتر است که انسانی</p><p>مفتون خدا باشد و از ذکر او دم فروبندد ... شخص روحانی بهيچ چيز</p><p>مسرّت نيابد مگر بذکر الهی " (١٥) .</p><p>-------------------------------------------------------------------------------------</p><p>١٤) نقل از مقالهء ميس استيونس در مجلّهء " فورت نايتلی رويو " ، جولای ، دسامبر</p><p>١٩١١ صفحهء ٧٨٤ (Miss E. S. Stevens, " Fortnightly Review ", July-Dec.)</p><p>1911, p. 784 (ترجمه از متن انگليسی ) .</p><p>١٥) از يادداشتهای خانم آلما روبرتسن ( Alma Robertson ) و زائرين ديگر نوامبر -</p><p>دسامبر ١٩٠٠ ( ترجمه از متن انگليسی کتاب ) .</p><p/><p>ص ١١١</p><p>نجات از بليّات</p><p>بموجب تعاليم انبيا ابتلا بامراض و جميع آفات ديگر نتيجهء عدم</p><p>اطاعت از اوامر الهيّه است ، حتّی حدوث مصيبتهائی از قبيل سيل</p><p>و طوفانهای سخت و زلزله بفرمودهء حضرت عبدالبهاء بطور غير مستقيم مربوط باين قضيّه است .</p><p>رنج و ابتلائی که بر اثر گناهی حاصل ميشود از جهت انتقام</p><p>و قصاص نيست بلکه برای انتباه و علاج است و باينوسيله خداوند بانسان</p><p>هشدار ميدهد که از صراط مستقيم منحرف شده است . اگر آلام شديد</p><p>است فقط بيان علّت است که خطر گناهکاری از آن هم شديدتر است</p><p>زيرا پاداش عصيان هلاکت است .</p><p>درست همانطور که نزول بلا نتيجهء عدم اطاعت است نجات از بلا</p><p>نيز تنها با اطاعت بدست ميآيد و در اينجا مسئلهء تصادف نيست و در آن</p><p>شک و ترديد مورد ندارد زيرا اعراض از حقّ نتيجه‌اش بی‌شک مصيبت</p><p>است و اقبال بحقّ حاصلش بيقين سعادت و برکت .</p><p>و چون جميع عالم انسانی بمنزلهء هيکل واحد است لهذا سعادت</p><p>و آسايش هر فرد نه تنها برفتار شخصی او بلکه برفتار ساير مردم نيز بستگی دارد .</p><p>هرگاه کسی خطائی مرتکب شود همه کم و بيش بزحمت افتند و اگر</p><p>خوبی کند همه منتفع شوند. باينطريق هر کسی تا حدّی جور بار همسايه را</p><p>ميکشد و بهترين نفوس کسانی هستند که بارهای بيشتری بدوش کشند.</p><p>نفوس مقدّسه و اوليا تحمّل بلايای بيشمار نموده‌اند ولی انبيا از آنها هم بيشتر</p><p>مصيبت کشيده‌اند. حضرت بهاءاللّه در کتاب ايقان ميفرمايند :</p><p>" چنانچه شنيده‌اند از ابتلای هر نبيّ و اصحاب او از فقر و امراض</p><p>و ذلّت، چنانچه سرهای اصحاب ايشان را در شهرها بهديه ميفرستادند " .</p><p>حال علّت اين نبوده که اوليا و انبياء بيش از ساير نفوس مستحقّ</p><p/><p>ص ١١٢</p><p>مجازات بوده‌اند نه بلکه آنها اغلب برای خاطر ديگران رنج ميبرند و برای</p><p>خاطر ديگران تحمّل مصائب ميکنند . همّشان سعادت و آسايش عالم است</p><p>نه خود . دعای محبّ حقيقی عالم انسانی اين نيست که او شخصاً از فقر</p><p>و مرض و مصيبت رهائی يابد بلکه مقصدش اينست که نوع انسان بطور</p><p>کلّی از نادانی و گناه و مضرّات ناشيه از آنها نجات يابد و اگر سلامتی و ثروت</p><p>بخواهد برای آنست که بملکوت الهی خدمت کند و هرگاه صحّت جسمانی</p><p>و غنا حاصل نشود با نهايت تسليم و رضا تقدير را ميپذيرد. چه بخوبی ميداند</p><p>که آنچه در سبيل الهی وارد شود مبنی بر حکمت ربّانی است .</p><p>حضرت عبدالبهاء ميفرمايند : " احزان و آلام تصادفاً بر ما وارد نشود</p><p>بلکه نزول رحمت الهی است تا بدرجهء کمال رسيم. هر هنگام حزن و المی</p><p>حاصل شود آنوقت انسان بياد و ذکر پدر آسمانی افتد که قادر است او را</p><p>از مذلّت رهائی بخشد . هرچه انسان از گناه پاکتر شود نتايج فضائل</p><p>و کمالات روحانی او بيشتر جلوه‌گر گردد "(١٦) .</p><p>در ابتدا خلاف عدالت بنظر ميرسد که بيگناهی جور گناهکاری را</p><p>متحمّل شود، ولی حضرت عبدالبهاء ما را مطمئن ميسازند که اين بی</p><p>عدالتی فقط بحسب ظاهر است و بالاخره عدل کامل حصول يابد اين است بيان مبارک :</p><p>" و امّا کيفيّت اطفال صغيره و نفوس ضعيفه که در دست ظالمين</p><p>گرفتارند ... از برای اين نفوس در عالم ديگر مکافات عظيمه است ...</p><p>اين نفوس را اين صدمات سبب رحمت پروردگار گردد و موهبت کردگار</p><p>که بهتر از صد هزار راحت دنيا و نشو و نما در اين دار فانی دنياست "(١٧) .</p><p>-----------------------------------------------------------------------------</p><p>١٦) نطق مبارک در پاريس ( ترجمه از متن انگليسی کتاب ) .</p><p>١٧) لوح مبارک حضرت عبدالبهاء بيکی از احبّای امريکا .</p><p/><p>ص ١١٣</p><p>دعا و قانون طبيعت</p><p>بسياری از مردم در تأثير دعا و مناجات ترديد ميکنند زيرا تصوّر</p><p>مينمايند استجابت دعا مغاير حاکميّت ونظام طبيعت است . ذکر يک مثال</p><p>اين مسئله را روشن ميکند . اگر آهن ربائی را روی براده‌های آهن قرار</p><p>دهيم قطعات آهن بطرف آن جذب شده بآن ميچسبند ولی اين عمل بمعنی</p><p>دخالت در قانون جاذبهء زمين نيست. زيرا نيروی جاذبه مانند سابق در عمل</p><p>خود باقی است منتهی اينست که نيروی قوی‌ تری وارد عمل شده است يعنی</p><p>نيروی ديگری که آنهم مانند نيروی جاذبه تحت انتظام و ضابطه است .</p><p>عقيدهء بهائی بر اينست که دعا نيروی مافوقی را بفعّاليّت وا ميدارد که نسبتاً</p><p>کمتر شناخته شده ولی دليلی در دست نيست که معتقد شويم عمل اين</p><p>نيرو خارج از نظام کلّی و مغاير قوانين طبيعی است . تنها تفاوت اينست که</p><p>اين نيرو تا حال کاملاً مورد مطالعه و تحقيق تجربی قرار نگرفته و عمل آن</p><p>بعلّت نادانی و بی‌اطّلاعی ما مرموز و بيقاعده بنظر ميرسد .</p><p>اشکال ديگر که باعث تحيّر بعضی گرديده اينست که ميگويند اثر</p><p>دعا ضعيف‌ تر از نتايج عظيمه ايست که بآن نسبت داده ميشود. در اين</p><p>مورد هم شايد مثلی مطلب را روشن کند . فشار مختصری که بدريچهء مخزن</p><p>آبی وارد شود ممکن است جريان سيل آسائی توليد و آنرا تحت نظم در آورد</p><p>و يا موقعی که فشار مختصری بفرمان يک کشتی اوقيانوس‌پيما وارد شود</p><p>ممکن است مسير آن سفينهء عظيم را بارادهء خود تغيير دهد . بر طبق نظريهء</p><p>بهائی قوّه‌ای که باعث اجابت دعا ميشود قوّهء لايتناهی الهی است و کاری</p><p>که دعا کننده ميکند فقط اينست که با استفاده از قوّهء ضعيف لازم سبب</p><p>نزول مواهب الهيّه و جهت سير جريان آن ميگردد و اين مواهب هميشه</p><p>حاضر برای تأييد نفوس زکيّه مستعدّه است .</p><p/><p>ص ١١٤</p><p>مناجاتهای بهائی</p><p>حضرت بهاءاللّه و حضرت عبدالبهاء ادعيه و مناجاتهای بيشمار برای</p><p>تلاوت پيروان خود در اوقات مختلفه و برای منظورهای مختلفه نازل</p><p>فرموده‌اند . عظمت مضامين و عمق معانی روحانی اين بيانات بايد هر</p><p>متفکّر و محقّقی را تحت تأثير قرار دهد. ولی قدر و اهميّت آنها تنها موقعی</p><p>شناخته ميشود و قوّه و تأثير آنها وقتی تحقّق مييابد که انسان در زندگی روزانهء</p><p>خود اوقات مناسبی را برای تلاوت آنها بطور منظّم اختصاص دهد .</p><p>متأسّفانه رعايت اختصار مانع از آنست که بيش از چند نمونهء مختصر از</p><p>اين مناجاتها را در اينجا نقل کنيم و برای استفادهء بيشتر قارئين ميتوانند بآثار</p><p>و کتب بهائی ديگر مراجعه نمايند .</p><p>" ای ربّ فاجعل رزقی جمالک و شرابی وصالک و املی رضائک</p><p>و عملی ثنائک و انيسی ذکرک و معينی سلطانک و مستقرّی مقرّک و وطنی مقام</p><p>الّذی جعلته مقدّساً عن حدودات المحتجبين انّک انت العزيز المهيمن القيّوم "(١٨) .</p><p>" اشهد يا الهي بانّک خلقتني لعرفانک و عبادتک اشهد في هذا الحين</p><p>بعجزي و قوّتک و ضعفي و اقتدارک و فقري و غنائک لا اله الّا انت المهيمن القيّوم " (١٩).</p><p>" الهی الهی اجمع قلوب احبّائک علی الاتّحاد و اظهر لهم عنايتک</p><p>العظمی و اجعلهم يتّبعون اوامرک و يحفظون شريعتک اعنهم يا الهی فی سعيهم</p><p>وهب لهم من لدنک قوّة علی خدمة امرک و لاتترکهم يا الهی لانفسهم انر</p><p>لهم خطواتهم بنور معرفتک و اشرح صدورهم بمحبّتک انّک انت الههم و معينهم "(٢٠) .</p><p>----------------------------------------------------------------------------------------</p><p>١٨) از حضرت بهاءاللّه. ١٩) از حضرت بهاءاللّه.٢٠) از حضرت بهاءاللّه .</p><p/><p>ص ١١٥</p><p>" ای يزدان مهربان، جميع بشر را از يک سلاله خلق فرمودی تا</p><p>اعضای يک خاندان گردند و بندگان حضرت تو شوند در ظلّ سرادق</p><p>فضلت مأوی بخشيدی و بر خوان نعمتت مجتمع کردی و از اشراقات انوار</p><p>عنايتت منوّر ساختی. ای خدا، توئی مهربان توئی ملجأ و پناه و بخشندهء فيض</p><p>حيات. تاج انسانی را زينت هر سری فرمودی و خلعت موهبت را زيور کلّ</p><p>بشر تا غريق دريای رحمتت شوند. ای مولای مهربان، کلّ را متّحد فرما</p><p>و مذاهب مختلفه را بيکديگر الفت بخش جميع ملل را ملّت واحده کن تا</p><p>اجزاء يک خانمان شوند و روی زمين را يک وطن دانند و بنهايت اتّحاد الفت</p><p>جويند. ای خدا، رايت وحدت عالم انسانی را بلند فرما و صلح اعظم را</p><p>مستقرّ کن قلوب را بيکديگر التيام ده. ای خدا، ای پدر مهربان، قلوبمان را</p><p>از نفحات محبّتت شادمان کن و ديده‌ها را بنور هدايت روشن نما و گوشها را</p><p>از نغمات جانپرور متلذّذ فرما و در صون عنايتت ملجأ و پناه بخش. انّک</p><p>انت القويّ القدير يا ستّار العيوب و يا غافر الذّنوب "(٢١) .</p><p>" ای حيّ توانا، پناه گنهکاری و بخشنده و آمرزگار. ما غرق خطائيم و تو</p><p>دريای عطا ما در ظلمات عصيانيم وتو آفتاب فضل و احسان. پروردگارا، نظر</p><p>بقصور مفرما و بحسب لياقت و عجز موفور ما معمول مدار ذليليم و عليل</p><p>عزيز کن جليل فرما درمان بخش درياق اعظم عفو و غفران مبذول دار.</p><p>آمرزگارا، بعصيان مگير هر حيرانی را تو مجيری و دستگير از عالم ناسوت</p><p>بيزار نمودی در جهان ملکوت کامکار کن از حيّز آفات رهانيدی بگلشن</p><p>الطاف برسان. توئی بخشنده و دهنده و رهاننده و پاينده و مهربان . ع ع "(٢٢) .</p><p>" ای خدای مهربان، شکر تو را که بيدار نمودی و هشيار کردی چشم</p><p>بينا دادی و گوش شنوا احسان نمودی بملکوت خويش دلالت کردی</p><p>-----------------------------------------------------------------------------</p><p>٢١) آخر خطابهء مبارک حضرت عبدالبهاء در شيکاگو در پنجم ماه می ١٩١٢ .</p><p>٢٢) از حضرت عبدالبهاء ( چون نسخه اصل مناجات مندرج در نسخه انگليسی کتاب</p><p>بدست نيامد بجای آن اين مناجات گذاشته شد ) .</p><p/><p>ص ١١٦</p><p>و بسبيل خود هدايت فرمودی راه راست بنمودی و در سفينهء نجات درآوردی.</p><p>خدايا، مرا مستقيم بدار و ثابت و راسخ کن از امتحانات شديده محفوظ بدار</p><p>و در حصن حصين عهد و ميثاقت مصون و مأمون فرما توئی توانا توئی بينا</p><p>و توئی شنوا. ای خدای مهربان، دلی عطا کن که مانند زجاج بسراج محبّتت</p><p>روشن باشد و فکری عطا کن که بفيض روحانی جهان را گلشن نمايد توئی</p><p>بخشنده و مهربان و توئی خداوند عظيم الاحسان "(٢٣) .</p><p>ادعيهء بهائی به آداب و اشکال مفروضه با همهء اهميّتی که داراست</p><p>محدود و محصور نيست بلکه بر طبق تعاليم حضرت بهاءاللّه سراسر حيات</p><p>انسانی بايد توأم با دعا و مناجات باشد و نفس اشتغال بکار با روح پاک</p><p>عبادتست و هر فکر و کلمه و عملی که بمفهوم حقيقی کلمه در راه مجد و جلال </p><p>الهی و در سبيل خير و سعادت نوع بشر صرف شود، عبارت از دعا و نيايش است .</p><p>----------------------------------------------------------------------------------</p><p>٢٣) ضمن لوح مبارک حضرت عبدالبهاء بافتخار خانم واتسن .</p><p/><p>ص ١١٧</p><p>فصل هفتم</p><p>صحّت و علاج</p><p>" توجّه الی اللّه بجسم و عقل و روح شفا بخشد "(١) .</p><p>جسم و روح</p><p>بموجب تعاليم بهائی جسم انسانی وسيله‌ايست موقّت در سبيل رشد</p><p>و نمای روح و چون منظور از آن حاصل شد متروک ميشود چنانکه پوست تخم</p><p>مرغ بمنظور موقّتی که رشد و نموّ جوجه باشد بکار ميرود و همينکه آن منظور</p><p>انجام شد شکسته و بدور افکنده ميگردد . حضرت عبدالبهاء ميفرمايند که</p><p>جسم عنصری صلاحيّت بقا ندارد زيرا موجودی است مرکّب و متشکّل از</p><p>عناصر و ذرّات و مانند هر موجود ديگری که ترکيب شده وقتی بايد بتحليل رود .</p><p>جسم بايد خادم روح باشد نه مخدوم آن ولی بايد خادمی باشد آمادهء</p><p>خدمت و مطيع و با کفايت و در مقابل همانطور که در خور يک خدمتگزار</p><p>صديق است بايد نسبت بآن مراقبت و مواظبت معمول گردد و هرگاه بطور</p><p>شايسته نسبت بآن رعايت و مواظبت نشود امراض و بليّاتی رخ دهد که برای</p><p>خادم و مخدوم هر دو دارای نتائج مضرّه خواهد بود .</p><p>---------------------------------------------------------------------------</p><p>١) از بيانات مبارک حضرت عبدالبهاء .</p><p/><p>ص ١١٨</p><p>وحدت حيات در کائنات</p><p>وحدت جوهری کائنات که بصور و مراتب نامتناهی حيات مشهود</p><p>است يکی از تعاليم اساسی حضرت بهاءاللّه است . سلامت جسمانی ما با</p><p>صحّت فکری و اخلاقی و روحانی و همچنين با سلامت فردی و اجتماعی ابناء</p><p>نوع و بلکه با حيات حيوانات ونباتات بمراتب بيش از آن مربوط و پيوسته</p><p>و متأثّر از يکديگر است که معمولاً تصوّر ميشود . باين جهت هيچيک از</p><p>دستورات انبيا نيست که اختصاص بشأنی از شئون مختلف حيات داشته</p><p>و صِله و ارتباطی با سلامت جسمانی نداشته باشد منتهی اينست که در</p><p>بعضی تعاليم نسبت بسلامت جسمانی بيش از تعاليم ديگر تأکيد شده و ما</p><p>حال به بررسی آنها ميپردازيم .</p><p>حيات ساده</p><p>حضرت عبدالبهاء ميفرمايد : " اقتصاد اساس کامرانی و رفاه بشری</p><p>است . آدم ولخرج هميشه در زحمت است . اسراف و تبذير از طرف</p><p>هر کس گناه نابخشودنی است. ما هرگز نبايد مانند گياهان طفيلی زندگی</p><p>کنيم. هر کس بايد شغلی چه فکری و چه يدی داشته باشد و بپاکی</p><p>و آزادگی ، محترم و شرافتمندانه زندگی کند بطوريکه سرمشق ديگران گردد.</p><p>هرگاه شخصی با يک گرده نانی خشک قناعت کند و راضی باشد بدرجات </p><p>بهتر از آنست که غذائی شاهانه و مفصّل داشته ولی پول آن از جيب ديگران آمده باشد. </p><p>زيرا فکر و روح شخص قانع هميشه آرام و قلبش مستريح است "(٢) .</p><p>غذای حيوانی ممنوع نيست ولی حضرت عبدالبهاء ميفرمايند :</p><p>" در مستقبل ايّام خوراک انسان عبارت از فواکه و حبوبات خواهد</p><p>--------------------------------------------------------------------------</p><p>٢) ترجمه .</p><p/><p>ص ١١٩</p><p>بود وقتی خواهد آمد که ديگر گوشت تناول نشود. علم طب حال در مرحلهء طفوليّت است </p><p>باوجود اين مبرهن گشته که غذای طبيعی ما چيزيست که از زمين انبات شود "(٣) .</p><p>الکل و مواد مخدّره</p><p>استعمال هر نوع از مسکرات و مخدّرات مگر در مورد معالجهء امراض</p><p>اکيداً از طرف حضرت بهاءاللّه منع شده است .</p><p>تفريحات</p><p>آئين بهائی مبتنی بر اعتدال است نه بر رياضت. لذّت بردن از اشياء</p><p>خوب و زيبائيهای حيات چه مادّی و چه روحانی نه تنها تشويق بلکه تأکيد</p><p>شده است . حضرت بهاءاللّه ميفرمايند : " لا تحرموا انفسکم ممّا خلق</p><p>لکم " . و نيز ميفرمايند که بايد از وجوهتان آثار فرح و بشارت عظمی</p><p>ظاهر و باهر گردد . حضرت عبدالبهاء ميفرمايند : " آنچه خلق شده جميع</p><p>از برای انسان است چه که اشرف مخلوقاتست بايد از اين مواهب</p><p>و عطايای الهيّه ممنون باشد. همهء اشياء برای ما موجود گشته تا بشکرانهء اين</p><p>نعمت ، حيات را موهبت ربّ جليل دانيم . اگر از اين حيات خشنود</p><p>نباشيم کفران نعمت کرده‌ايم زيرا وجود جسمانی و روحانی ما آثار رحمت</p><p>الهيّه است. پس بايد مسرور باشيم و اوقات را بتمجيد ربّ مجيد بگذرانيم و هر چيز را قدر بدانيم "(٥) .</p><p>----------------------------------------------------------------------------------------------------------</p><p>٣) نقل از خاطرات تشرّف جوليا گرندی(Ten Days in the Light of Akka,) ) (by Julia Grundy) ترجمه).</p><p>٤) کلمات فردوسيّه ، کلمة اللّه در ورق دهم از فردوس اعلی .</p><p>٥) از بيانات شفاهی حضرت عبدالبهاء نقل از کتاب فلسفهء الهی)( The Divine Philosophy ) ترجمه ) .</p><p/><p>ص ١٢٠</p><p>و چون از حضرت عبدالبهاء سؤال شد که آيا نهی از قمار و العاب در</p><p>ديانت بهائی شامل همهء بازيها ميشود ، در جواب فرمودند :</p><p>" خير، بعضی بازيها گناه نيست و اگر برای وقت گذراندن باشد</p><p>ضرری ندارد ولکن خطر در اين است که گذرانيدن وقت بتدريج منجر</p><p>بتضييع اوقات شود و تضييع اوقات در اين امر مقبول نه ولکن تفريحی که</p><p>سبب تقويت جسمانی است مثل ورزش مقبول است " .</p><p>نظافت</p><p>حضرت بهاءاللّه در کتاب اقدس ميفرمايند :</p><p>" کونوا عنصر اللّطافة بين البريّة ... تمسّکوا باللّطافة فی کلّ</p><p>الاحوال ... علی شأن لا يری من ثيابکم آثار الاوساخ ... ادخلوا ماء بکرا</p><p>و المستعمل منه لايجوز الدّخول فيه ... انّا اردنا ان نريکم مظاهر الفردوس</p><p>فی الارض ليتضوّع منکم ما تفرح به افئدة المقرّبين " .</p><p>جناب ميرزا ابوالفضل در کتاب حجج البهيّه (٦) باهميّت عظيم اين</p><p>احکام علی الخصوص برای بعضی اقاليم شرق اشاره ميکند که آبهای آلوده</p><p>و کثيف برای مصرف خانوادگی از قبيل استحمام و حتّی برای شرب بکار</p><p>ميرود و در آنجا اوضاع بر خلاف بهداشت جريان دارد و باعث امراض</p><p>و بيماريهای مسريّه و هزاران بدبختی ميگردد که ميتوان از آنها جلوگيری</p><p>نمود. و اين کيفيّات که اغلب تصوّر ميشود موافق شرع است در ميان اهالی</p><p>شرق جز با حکم و دستور شخصی که مؤيّد بقوّهء الهيّه باشد تغيير پذير</p><p>نيست . در بسياری از نقاط نيمکرهء غربی نيز هرگاه نظافت را نه تنها</p><p>متفرّغ بر خدا پرستی بلکه رکن اساسی عبادت دانند انقلاب کلّی در امور حاصل گردد .</p><p>----------------------------------------------------------------------------------------</p><p>٦) مراد رسالهء مختصر تاريخ امر مبارک است که توأم با ترجمهء انگليسی کتاب حجج</p><p>البهيّه بطبع رسيده است .</p><p/><p>ص ١٢١</p><p>اثر اطاعت تعاليم انبيای الهی</p><p>اثرات صحّی اينگونه احکام در باره زندگانی ساده و بهداشت عمومی</p><p>و اجتناب از مشروبات الکلی و افيون و غيره بقدری واضح است که احتياج</p><p>بتفسير ندارد با آنکه اهميّت حياتی آنها در نزد بسياری بطور شايسته مورد</p><p>نظر قرار نگرفته است. اگر اين احکام از طرف عموم مجری ميگشت بيشتر</p><p>امراض عفونی و بيماريهای ساريهء ديگر بزودی از ميان جامعهء بشر زائل</p><p>ميشد . عدّهء امراضی که بر اثر غفلت از مراعات احتياطهای بهداشتی</p><p>ساده و يا شرب مشروبات الکلی و افيون حاصل ميشود بسيار زياد است .</p><p>بعلاوه اطاعت از اين احکام نه تنها در صحّت و تندرستی تأثير دارد بلکه</p><p>بر اخلاق و رفتار عموم اثرات مفيده ميبخشد . الکل و افيون خيلی بيشتر از</p><p>آنکه مورث امراض جسمانی گردد به روحيّات شخص صدمه وارد ميسازد</p><p>بطوريکه فوائد اخلاقی و روحانی اجتناب از آنها خيلی بيشتر از فوائد جسمانی است . </p><p>در بارهء نظافت، حضرت عبدالبهاء در يکی از الواح ميفرمايند : </p><p>" نظافت ظاهره هر چند امری است جسمانی ولکن تأثير شديد در روحانيّات دارد ... </p><p>مراد اينست که پاکی و طهارت جسمانی نيز تأثير در ارواح انسانی کند "(٧) .</p><p>هرگاه احکام انبياء در بارهء عفّت و عصمت در روابط زناشوئی</p><p>عموماً مراعات ميشد يکی ديگر از علل امراض شايعه ريشه کن ميگرديد</p><p>و امراض نفرت‌انگيز مقاربتی که امروزه بصحّت و سلامت هزاران نفر از</p><p>بيگناه و گناهکار و اطفال و پدران و مادران لطمهء شديد ميزند بزودی در طاق</p><p>نسيان و فراموشی ميافتاد. هرگاه احکام انبياء در بارهء عدالت و تعاون و محبّت</p><p>به ديگران مانند توجّه بخود بموقع اجرا گذاشته ميشد چگونه ممکن بود</p><p>زحمت طاقت فرسا و انبوه رنجبر و فقر مفرط از طرفی و خودخواهی و تنبلی</p><p>------------------------------------------------------------------------------</p><p>٧) لوح مبارک حضرت عبدالبهاء مندرج در مکاتيب ج ١ ، ص ٣٢٥-٣٢٦ .</p><p/><p>ص ١٢٢</p><p>و غنای فاحش از طرف ديگر همعنان پيش رفته اينچنين موجبات خرابی</p><p>و دمار فکری و اخلاقی و جسمانی را فراهم سازد .</p><p>اطاعت از دستورات بهداشتی و اخلاقی حضرت موسی و حضرت</p><p>بودا و حضرت عيسی و حضرت محمّد و حضرت بهاءاللّه به تنهائی برای</p><p>جلوگيری از امراض خيلی مؤثّرتر از آن چيزيست که جميع اطبّا و تمام قوانين</p><p>عمومی بهداشتی در سراسر عالم ميتوانند انجام دهند . در حقيقت هرگاه</p><p>همه از نصايح انبياء اطاعت ميکردند صحّت و سلامت برای عموم بشر</p><p>حاصل ميشد و بعوض اينکه جانها از امراض تباه شود و عمرها در طفوليّت</p><p>يا صغر سنّ و جوانی خاتمه يابد چنانکه حاليّه اغلب اتّفاق ميافتد، نفوس</p><p>بشر مانند ميوه‌های سالمی که قبل از افتادن از شاخه بدرخت کاملاً</p><p>ميرسند زندگی طبيعی داشته بمرحلهء کهولت و پيری ميرسيدند .</p><p>انبياء طبيبان حاذقند</p><p>ما در دنيائی زندگی ميکنيم که از قديم الايّام در آن اطاعت از</p><p>اوامر انبياء امری نادر و استثنائی بوده نه قانون کلّی ، دنيائی که حبّ ذات</p><p>در آن بر محبّت اللّه غلبه داشته و منافع محدود و قومی فائق بر مصالح عمومی</p><p>نوع بشر بوده و تملّکات مادّيّه و مشتهيات نفسانيّه بر سعادت و خوشبختی</p><p>اجتماعی و روحانی عالم انسانی برتری داشته است و لهذا عرصهء رقابتها</p><p>و جنگ و جدالهای مهيب و ظلم و ستم و تعدّی و فقر و غنای مفرط يعنی همان</p><p>عواملی که موجب امراض روحی و جسمانی است قرار گرفته است. در</p><p>نتيجه جميع ارکان شجر انسانيّت گرفتار بيماری شده و هر برگ اين درخت</p><p>از بيماری عمومی سهمی برده است بقسمی که حتّی اشخاص منزّه</p><p>و مقدّس نيز بخاطر گناهان ديگران رنج و عذاب ميکشند. پس معالجه</p><p>لازمست يعنی معالجهء عمومی عالم انسانی اعم از ملل و افراد. و باينجهت</p><p>حضرت بهاءاللّه مانند انبيای ملهم گذشته نه تنها راه حفظ و صيانت</p><p>سلامتی را نشان ميدهند بلکه اعادهء صحّت و سلامت را نيز حين فقدان آن</p><p/><p>ص ١٢٣</p><p>ارائه ميفرمايند . ظهور آن حضرت مانند طبيب آسمانيست که برای شفای</p><p>اسقام جسمانی و روحانی اين جهان آمده است .</p><p>معالجه با وسائل مادّی</p><p>امروزه در عالم غرب اين عقيده بسيار قوّت گرفته که وسائل معنوی</p><p>و روحی در شفای امراض مؤثّر است و البتّه خيلی نفوس هستند که بر عليه</p><p>عقايد مادّی دربارهء نوع امراض و طرز مداوای آن بطوريکه در قرن</p><p>نوزدهم جريان داشت به مخالفت برخاسته و بقسمی راه تفريط پيموده‌اند</p><p>که هرگونه اثر معالجات مادّی و دستورات بهداشتی را انکار ميکنند. ولکن</p><p>حضرت بهاءاللّه اثر و ارزش معالجات مادّی و روحانی هر دو را تصديق</p><p>و تعليم ميفرمايند که علم و فنّ طبّ بايد توسعه و تشويق و تکميل يابد تا جميع</p><p>وسائط معالجه باحسن مايمکن و هر کدام بجای مناسب خود مورد استفاده</p><p>قرار گيرد و هر وقت اعضای خانوادهء خود حضرت بهاءاللّه ناخوش ميشدند</p><p>بطبيب متخصّص مراجعه ميگرديد و اين طرز عمل به پيروان نيز توصيه</p><p>شده‌است . در کتاب اقدس ميفرمايند : " اذا مرضتم ارجعوا الی الحذّاق</p><p>من الاطبّاء ". اين دستور کاملاً مطابق با نظر بهائی نسبت بعلوم و فنون</p><p>بطور عموم ميباشد زيرا جميع علوم و فنونی که حتّی از جهت مادّی نوع</p><p>بشر از آن منتفع ميشود مستحسن شمرده شده و بايد ترقّی يابد . بوسيلهء علم</p><p>انسان سرور کائنات ميشود و با جهل اسير و بردهء آن ميگردد .</p><p>حضرت بهاءاللّه ميفرمايند :</p><p>" لا تترک العلاج عند الاحتياج و دعه عند استقامة المزاج ... عالج</p><p>العلّة اوّلاً بالاغذية و لاتجاوز الی الادوية. ان حصل لک ما اردت من</p><p>المفردات لاتعدل الی المرکّبات. دع الدّواء عند السّلامة و خذه عند الحاجة "(٨) .</p><p>----------------------------------------------------------------------------------</p><p>٨) لوح طبّ ، مجموعهء الواح حضرت بهاءاللّه ، چاپ مصر ، ٢٢٢ .</p><p/><p>ص ١٢٤</p><p>حضرت عبدالبهاء ميفرمايد :</p><p>" ای طالب حقيقت، اسباب شفای امراض دو نوع است، سبب</p><p>جسمانی و سبب روحانی. امّا سبب جسمانی معالجه طبيبان و امّا سبب روحانی</p><p>دعا و توجّه رحمانيان و هر دو را بايد بکار برد و تشبّث نمود ... هيچيک</p><p>مانع از ديگری نيست. لهذا شما معالجهء جسمانی را نيز منظور داريد زيرا اين</p><p>هم از فضل و عنايات الهيّه است که فنّ طبابت را برای بندگان خود کشف</p><p>و آشکار نموده تا از اين نيز مستفيد گردند "(٩) .</p><p>و نيز تعليم ميفرمايد که اگر ذوق و غريزهء طبيعی انسان بوسيلهء</p><p>شيوه‌های زندگی نابخردانه و غير طبيعی از مجرای خود منحرف نشده بود</p><p>برای انتخاب اغذيهء مناسب و ميوه‌ها و گياهان طبّی و ساير معالجات</p><p>راهنمائی قابل اطمينان می‌بود همچنانکه اين کيفيّت در مورد حيوانات</p><p>وحشی مصداق دارد. و در بيان بسيار جالبی که در بارهء شفای امراض از</p><p>آن حضرت در کتاب مفاوضات نقل شده در خاتمه چنين مندرج است :</p><p>" پس معلوم شد که ميشود باطعمه و اغذيه و فواکه معالجه کرد ولی</p><p>چون طبّ الی الآن ناقص است لهذا درست پی نبرده‌اند و چون طبّ</p><p>بدرجهء کمال رسد باطعمه و اغذيه و فواکه و نباتات طيّبة الرّائحه و مياه</p><p>مختلفهء بارده و حارّه و درجاتش معالجه خواهد شد "(١٠) .</p><p>حتّی در مواقعيکه وسائل معالجه مادّی باشد قوهّ‌ای که سبب شفاست از خداست </p><p>زيرا خواصّ گياهان و معدنيّات نيز از مواهب الهيّه بوده کلّ من عند اللّه است . </p><p>ادويه فقط وسيله‌ايست ظاهری برای استمداد از شفای آسمانی .</p><p>------------------------------------------------------------------------------------</p><p>٩) نقل از لوح مبارک حضرت عبدالبهاء بافتخار امة اللّه و يمان .</p><p>١٠) مفاوضات ، فصل معالجه بوسائط مادّيّه .</p><p/><p>ص ١٢٥</p><p>شفا بوسائل غير مادّی</p><p>آن حضرت تعليم ميفرمايند که طريقه‌های بسيار برای معالجه بدون</p><p>وسائل مادّی موجود است . از جمله " سرايت صحّت " است. همانطور که</p><p>امراض سرايت ميکند صحّت و عافيت نيز سرايت نمايد منتهی سرايت</p><p>صحّت بطیء و قليل التأثير است و سرايت مرض سريع و شديد التأثير .</p><p>و شديد ترين تأثير مربوط به حالت روحيّهء خود مريض است و امر " تلقين "</p><p>ممکن است در حصول اين احوال سهم عمده داشته باشد . ترس و خشم</p><p>و نگرانی و غيره بسيار برای صحّت زيانبخشند در حاليکه اميد و محبّت</p><p>و سرور و امثال آنها بهمان نسبت مفيد و نافع‌اند . در اين خصوص حضرت بهاءاللّه ميفرمايند :</p><p>" الزم القناعة فی کلّ الاحوال بها تسلم النّفس من الکسالة و سوء الحال.</p><p>ان اجتنب الهمّ و الغمّ بهما يحدث بلاء ادهم. قل الحسد يأکل الجسد و الغيظ</p><p>يحرق الکبد ان اجتنبوا منهما کما تجتنبون من الاسد "(١١) .</p><p>حضرت عبدالبهاء ميفرمايند : " وقت سرور روح انسان در پرواز است جميع </p><p>قوای انسان قوّت ميگيرد و قوّهء فکريّه زياد می‌شود قوّهء ادراک شديد می‌شود. امّا وقتی </p><p>که حزن بر انسان مستولی شود مخمود می‌شود جميع قوا ضعيف ميگردد".</p><p>در بارهء شکل ديگر معالجهء روحی، حضرت عبدالبهاء ميفرمايند :</p><p>" قسم ديگر که روحانيست يعنی واسطهء شفا قوّهء روحانی است اينست که</p><p>شخص صحيحی شخص مريضی را بتمامه توجّه کند و شخص مريض هم</p><p>در نهايت قوّه در انتظار شفا باشد که از قوّهء روحانيّه اين شخص صحيح</p><p>از برای من صحّت حاصل خواهد شد و اعتقاد تامّ داشته باشد بقسمی که</p><p>ميانه آن شخص صحيح و ميانه شخص مريض قلباً يک ارتباط تامّ پيدا</p><p>گردد و آن شخص صحيح تمام همّت را در شفای مريض بگمارد شخص</p><p>----------------------------------------------------------------------------</p><p>١١) لوح طبّ .</p><p/><p>ص ١٢٦</p><p>مريض نيز يقين بحصول شفا داشته باشد. از تأثير وتأثّرات نفسانی در عصب </p><p>هيجانی حاصل شود و آن تأثّر و هيجان عصب سبب گردد و مريض شفا يابد "(١٢) .</p><p>ولکن تمام اين طرق معالجه تأثيراتش محدود است و در مورد امراض</p><p>شديد ممکن است از عهدهء شفا برنيايد .</p><p>قوّهء روح القدس</p><p>بزرگترين وسيلهء شفا قوّهء روح القدس است " آن نه مشروط بتماس</p><p>است و نه مشروط بنظر حتّی و نه مشروط بحضور ... خواه مرض ضعيف</p><p>باشد و خواه قوی خواه تماس جسمين حاصل گردد خواه نگردد خواه در</p><p>بين مريض و طبيب ارتباط حاصل شود خواه نشود خواه مريض حاضر</p><p>باشد خواه غائب آن بقوّهء روح القدس است "(١٣) .</p><p>در ضمن صحبتی با مسيس اثل روزنبرگ در اکتبر ١٩٠٤ حضرت عبدالبهاء فرمودند :</p><p>" شفائی که بوسيلهء قوّهء روح القدس حاصل شود تمرکز ذهن و تماس</p><p>مخصوص لازم ندارد تنها بستگی بميل و آرزو و دعای طبيب روحانی دارد.</p><p>مريض ممکن است در شرق باشد و شفا دهنده در غرب و ممکن است با</p><p>همديگر آشنائی هم نداشته باشند ولی بمحض اينکه آن طبيب روحانی قلباً</p><p>توجّه بخدا کند و شروع بدعا نمايد مريض شفا يابد . اين موهبت مخصوص</p><p>مظاهر مقدّسه و اوليای الهی است "(١٤) .</p><p>چنين بنظر ميرسد که حضرت مسيح و حواريّون بهمين طريق نفوس را</p><p>شفا ميبخشيدند و نظير اينگونه اعمال شفا دهنده در طول قرون بنفوس</p><p>-------------------------------------------------------------------------------</p><p>١٢) مفاوضات ، فصل شفا دادن بوسائط روحانيّه .</p><p>١٣) مفاوضات ، فصل شفا دادن بوسائط روحانيّه .</p><p>١٤) ترجمه از متن انگليسی کتاب .</p><p/><p>ص ١٢٧</p><p>مقدّسه نسبت داده شده‌است . حضرت بهاءاللّه و حضرت عبدالبهاء هر</p><p>دو دارای اين قوّه بودند و به پيروان با وفايشان نيز نظير اين قوا وعده داده شده است .</p><p>حالت مريض</p><p>برای اينکه قوّهء شفای روحانی کاملاً بموقع عمل درآيد حصول</p><p>شرائطی از طرف مريض و طبيب معالج و دوستان مريض و بطور کلّی از</p><p>طرف جامعهضرورت دارد . از طرف مريض آنچه لازمست اينست که</p><p>بتمام قلب بخدا توجّه نمايد و بر قدرت و ارادهء الهی اعتماد باطنی داشته باشد</p><p>که آنچه واقع شود خير محض است . حضرت عبدالبهاء در اوت سال</p><p>١٩١١ بخانمی امريکائی فرموده‌اند : " جميع اين آلام بر طرف خواهد</p><p>شد و شما از جهت جسمانی و روحانی شفای کامل خواهيد يافت ... قلباً</p><p>اعتماد داشته و مطمئن باش که بعنايت و موهبت حضرت بهاءاللّه همه چيز</p><p>بنحو مطلوب واقع خواهد شد ... ولی بايد تماماً توجّه بملکوت ابهی کنی</p><p>همان توجّهی که مريم مجدليّه بحضرت مسيح داشت و در اينصورت من</p><p>اطمينان ميدهم که سلامت جسمانی و روحانی خواهی يافت تو مستحقّ</p><p>چنين عنايتی من بتو بشارت ميدهم که قابلی زيرا قلبت پاک است مطمئن</p><p>باش مسرور باش شادمان باش و اميدوار "(١٥) .</p><p>هرچند در اينمورد بخصوص حضرت عبدالبهاء اعادهء کامل صحّت</p><p>جسمانی را تضمين فرمودند ولی در هر موردی چنين کفالتی نمی فرمايند حتّی</p><p>اگر شخص ايمان قوی داشته باشد . در لوحی خطاب بيکی از اماء الرّحمن</p><p>ميفرمايند : " مناجاتهائی که بجهت طلب شفا صادر شده شامل</p><p>شفای جسمانی و روحانی هر دو بوده لهذا بجهت شفای روحانی و جسمانی</p><p>هر دو تلاوت نمائيد اگر مريض را شفا مناسب و موافق البتّه عنايت گردد</p><p>----------------------------------------------------------------------------</p><p>١٥) ترجمه از متن انگليسی کتاب .</p><p/><p>ص ١٢٨</p><p>ولی بعضی از مريضها شفا از برايشان سبب ضررهائی ديگر شود. اينست که </p><p>حکمت اقتضای استجابت دعا ننمايد. ای امة اللّه قوّه روح القدس امراض</p><p>جسمانی و روحانی هر دو را شفا دهد "(١٦) .</p><p>در موقع ديگر بشخص مريضی مرقوم ميفرمايند :</p><p>" گاهی ارادة اللّه بامری تعلّق ميگيرد که خلق بحکمت آن پی نميبرند</p><p>ولی اسباب و علّت آن بعد ظاهر ميشود. اعتماد بخدا کن و باو توکّل نما و به</p><p>ارادهء حقّ تسليم شو خدا رئوف است رحمان است و رحيم ... مشمول فضل</p><p>و عنايتش خواهی گشت "(١٧) .</p><p>و تعليم ميفرمايند که صحّت روحانی کمک و مساعد صحّت جسمانی</p><p>است. ولی صحّت جسمانی منوط بعوامل بسياری است که بعضی از آنها از</p><p>حيطهء اقتدار شخص خارج است. بنابراين حتّی عاليترين حالت روحانی در</p><p>جميع موارد نميتواند صحّت جسمانی را تضمين کند مقدّس‌ترين مردان</p><p>و زنان گاهی مبتلا بامراض ميشوند .</p><p>باوجود اينها اثرات مفيدی که يک حالت روحانی صحيح بر</p><p>صحّت جسمانی ميگذارد بمراتب بيش از آنست که معمولاً تصوّر</p><p>ميشود و در موارد عديده برای رفع کسالت کافی است . حضرت عبدالبهاء</p><p>بيک خانم انگليسی مرقوم فرموده‌اند :</p><p>" در خصوص ضعف جسم خويش مرقوم نموده بودی از الطاف</p><p>حضرت بهاءاللّه مسئلت مينمايم که روحت قوی گردد تا بقوّهء روحت</p><p>جسمت نيز شفا يابد "(١٨) .</p><p>و نيز ميفرمايند : " حضرت يزدان بانسان قوای عجيبه احسان فرموده</p><p>تا هميشه توجّهش رو بعلوّ باشد و هر نعمتی طلب نمايد و از جمله شفا را از</p><p>فضل و موهبتش مسئلت کند. امّا افسوس که انسان قدر اين نعمت عظمی</p><p>-------------------------------------------------------------------------------</p><p>١٦) بافتخار . Ella Goodall Cooper</p><p>١٧) نقل از نجم باختر جلد ٨ صفحهء ٢٣٢ ( ترجمه ) .</p><p>١٨) ترجمه از متن انگليسی کتاب .</p><p/><p>ص ١٢٩</p><p>نداند و بخواب غفلت گرفتار و غافل از جميع عنايات پروردگار از نور</p><p>رو بگرداند و در ظلمت سير کند "(١٩) .</p><p>شفا دهنده</p><p>قوهء شفای روحانی بی‌شک در جميع نفوس انسانی کم و زياد وجود</p><p>دارد ولی همانطور که بعضی نفوس بطور فوق‌العاده دارای استعداد</p><p>رياضی و موسيقی هستند بعضی ديگر استعداد مخصوص برای شفا و معالجه</p><p>دارند. اينها نفوسی هستند که بايد فنّ شفا دادن را شغل معمولی خود </p><p>قرار دهند. متأسّفانه در قرون اخيره دنيا چنان مادّی شده که حتّی امکان</p><p>شفای روحانی تا حدّ زيادی از نظرها دور شده است. ولی مانند هنرهای</p><p>ديگر موهبت شفا بخشيدن نيز بايد شناخته شود و پرورش يابد و تعليم داده</p><p>شود تا بسر حدّ کمال و قدرت خود برسد. و يحتمل هزاران نفر در جهان</p><p>وجود داشته باشند که استعداد و قوّهء شفا بخشيدن بطور طبيعی در وجود</p><p>آنها موجود باشد منتهی اين موهبت گرانبها در آنها بحال کمون و بی‌اثر</p><p>مانده است و چون قابليّات معالجهء معنوی و روحانی بيشتر شناخته شود فنّ</p><p>شفا بخشيدن تغيير يافته مورد احترام قرار گيرد و بر اثرات آن بينهايت</p><p>افزوده شود. و هنگاميکه اين معرفت جديد و قوّهء معنويّهء مکنونه در شخص</p><p>شفا دهنده با ايمان کامل و اميدواری از طرف مريض توأم شود نتايج</p><p>اعجاب آميزی بدست آيد . حضرت بهاءاللّه در لوح طبّ ميفرمايند :</p><p>" علی اللّه التّکلان لا اله الّا هو الشّافی العليم المستعان ... و لا يفوت</p><p>عن قبضته من فی السّموات و الارضين. يا طبيب اشف المرضی أوّلاً بذکر</p><p>ربّک مالک يوم التّناد ثمّ بما قدّرناه لصحّة امزجة العباد. لعمری الطّبيب الّذی</p><p>شرب خمر حبّی لقائه شفاء و نفسه رحمة و رجاء. قل تمسّکوا به لاستقامة</p><p>-------------------------------------------------------------------------------------------------</p><p>١٩) نقل از کتاب خطابات حضرت عبدالبهاء در پاريس Paris Talks " " صفحهء ٢٠ (ترجمه).</p><p/><p>ص ١٣٠</p><p>المزاج انّه مؤيّد من اللّه للعلاج. قل هذا العلم اشرف العلوم کلّها انّه السّبب</p><p>الاعظم من اللّه محيی الرّمم لحفظ اجساد الامم و قدّمه علی العلوم و الحِکم.</p><p>ولکن اليوم يوم الّذی تقوم علی نصرتی منقطعاً عن العالمين. قل يا الهی اسمک</p><p>شفائی و ذکرک دوائی و قربک رجائی و حبّک مؤنسی و رحمتک طبيبی و معينی</p><p>فی الدّنيا و الآخرة و انّک انت المعطی العليم الحکيم " .</p><p>حضرت عبدالبهاء ميفرمايند :</p><p>" من امتلأ بحبّ البهاء و نسی کلّ الاشياء تنفث روح القدس فی فمه</p><p>و روح الحياة فی فؤاده و يتلألأ انوار الآيات من وجهه و تتناثر الکلمات کعقود</p><p>اللّئالئ من فمه و يبرئ العلل و الامراض بمسح يده "(٢٠) . و نيز :</p><p>" ايّتها الطّبيبة الرّوحانيّة توجّهی الی اللّه بقلب خافق بمحبّته و خالص</p><p>بذکره و ناظر الی ملکوته و مستمدّ من روح قدسه فی حالة الجذب والوله</p><p>و الحبّ و الشّوق و الرّوح و الرّيحان. عند ذلک يؤيّدک اللّه بروح من عنده علی</p><p>شفاء العلل و الامراض "(٢١) . و نيز :</p><p>" داومی علی معالجة القلوب و الاجسام و اطلبی الشّفاء للمَرضی بالتّوجّه الی الملکوت </p><p>الاعلی و انعقاد القلب علی حصول الشّفاء بقوّة الاسم الاعظم و بروح محبّة اللّه "(٢٢) .</p><p>چگونه همه ميتوانند کمک کنند</p><p>موضوع معالجهء مريض مسئله‌ای است که نه تنها بشخص مريض</p><p>و طبيب معالج بلکه بهمه ارتباط دارد. بايد همه کمک کنند متأثّر باشند</p><p>و بخدمت قيام نمايند با زندگی صحيح و فکر صائب و مخصوصاً با دعا</p><p>-------------------------------------------------------------------------------------------</p><p>٢٠) نقل از لوح مبارک حضرت عبدالبهاء بافتخار مستر چارلز گرين ليف. Mr. Charles Greenleaf ""</p><p>٢١ و ٢٢) نقل از الواح مبارک حضرت عبدالبهاء بافتخار مسيس آرتی اسپر. "Mrs. Artie Spear" </p><p/><p>ص ١٣١</p><p>مساعدت نمايند زيرا از ميان همهء معالجات اثر دعا بيشتر است . حضرت عبدالبهاء ميفرمايند :</p><p>" تضرّع و دعا در حقّ ديگران البتّه مؤثّر است " . دوستان مريض</p><p>مسئوليّتی مخصوص بعهدهء دارند زيرا نفوذ آنها چه خوب چه بد اثر مستقيم</p><p>و شديد در حال مريض ميبخشد. چه بسا که شفا بطور عمده بستگی بطرز</p><p>مراقبت پدر و مادر و دوستان يا همسايگان مريض بينوا دارد . حتّی افراد</p><p>جامعه بطور عموم در هر مورد از ناخوشی اثر و نفوذ دارند. و هر چند اين</p><p>نفوذ در مورد افراد ممکن است قابل اعتنا بنظر نيايد ولی در مورد تودهء</p><p>مردم اثرات آن شديد است. هرکس به نسبت غلبهء ديانت بر مادّيّت ،</p><p>فضائل بر رذائل و شادی بر افسردگی و يا عکس آن متأثّر از محيط اجتماعی</p><p>است که در آن زندگی ميکند و هر فردی هم در تعيين وضع آن محيط</p><p>اجتماعی سهمی بر عهده دارد . در وضع فعلی دنيا ممکن است برای همه</p><p>کس دسترسی بسلامت کامل ميسّر نباشد ولی همه کس ميتواند واسطهء</p><p>نزول فيض سلامت بخش روح القدس واقع شود و باينطريق نسبت بجسم</p><p>خود و تمام کسانيکه با او محشورند نفوذ مساعد و شفا دهنده داشته باشد .</p><p>برای بهائيان کمتر وظائفی است که نسبت بآن بيش از موضوع</p><p>معالجه و شفای مريض آنقدر بکرّات تأکيد شده باشد. مناجاتهای روح پرور</p><p>زيادی نيز از طرف حضرت بهاءاللّه و حضرت عبدالبهاء در مورد شفا نازل شده است .</p><p>عصر ذهبی</p><p>حضرت بهاءاللّه اطمينان ميدهند که بمعاضدت و هم‌آهنگی مَرضی</p><p>و اطبّای معالج و همهء هيئت جامعه و همچنين استعمال صحيح از وسائل مختلفهء</p><p>بهداشتی اعمّ از مادّی و فکری و روحانی است که عصر ذهبی تحقّق خواهد </p><p>يافت آنوقت است که بقوّهء الهيّه احزان بفرح و اسقام بصحّت تبديل گردد .</p><p/><p>ص ١٣٢</p><p>حضرت عبدالبهاء ميفرمايند :</p><p>" وقتی معرفت امر الهی حاصل شود همهء آلام برطرف گردد "(٢٣) .</p><p>و همچنين ميفرمايند : " وقتی که عالم ناسوت با عالم ملکوت رابطهء حقيقی</p><p>يابد و قلوب آسمانی گردد و نوايا مقدّس شود ارتباط کامل حاصل شود. در</p><p>اينصورت چنين قوّه سبب ظهور اعظم کمالات گردد امراض جسمانی</p><p>و روحانی شفای کامل يابند "(٢٤) .</p><p>استفادهء صحيح از سلامتی</p><p>در خاتمهء اين فصل خوبست آنچه را که حضرت عبدالبهاء دائر</p><p>باستفادهء صحيح از تندرستی تعليم ميفرمايند بخاطر آوريم . در يکی از</p><p>الواح خطاب بيکی از احبّای واشنگتن ميفرمايند :</p><p>" صحّت و سلامت جسم اگر در سبيل ملکوت صرف شود بسيار</p><p>مقبول و محبوب و اگر در نفع عموم عالم انسانی ولو منفعت جسمانی باشد</p><p>صرف گردد و سبب خير شود آن نيز مقبول. ولی اگر صحّت و عافيت انسان</p><p>در مشتهيات نفسانی و حيات حيوانی و متابعت شيطانی صرف گردد مرض از</p><p>آن صحّت بهتر بلکه موت مرجّح بر آن حيات. اگر چنانچه طالب صحّتی</p><p>صحّت را بجهت خدمت ملکوت بخواه. اميدوارم که بصيرتی کامل و عزمی</p><p>صارم و صحّتی تامّه و قوّتی روحانيّه و جسمانيّه حاصل نمائی تا از سرچشمه</p><p>زندگانی ابدی بنوشی و بروح تأييد الهی موفّق گردی "(٢٥) .</p><p>------------------------------------------------------------------------------</p><p>٢٣) ترجمه از متن انگليسی کتاب.٢٤) ترجمه از متن انگليسی کتاب .</p><p>٢٥) از لوح مبارک خطاب به “Wellesca Pollock “</p><p/><p>ص ١٣٣</p><p>فصل هشتم</p><p>وحدت اديان</p><p>" ای اهل عالم فضل اين ظهور اعظم آنکه آنچه سبب اختلاف</p><p>و فساد و نفاق است از کتاب محو نموديم و آنچه علّت الفت</p><p>و اتّحاد و اتّفاق است ثبت فرموديم نعيماً للعاملين "(١) .</p><p>وضع فرقه‌های مذهبی در قرن نوزدهم</p><p>شايد هرگز جهان مانند قرن نوزدهم از وحدت دينی دور نبوده</p><p>است. قرنهای عديده جوامع بزرگ دينی از قبيل زردشتيان و يهوديان</p><p>و بودائيان و مسيحيان و مسلمانان و غيره در کنار هم موجود بودند ولی بعوض</p><p>آنکه بوسيلهء اتّفاق و الفت و هم‌آهنگی با يکديگر حکم يک جامعهء متّحد</p><p>يابند دائماً در حال جنگ و نزاع بسر ميبردند و بر ضدّ يکديگر قيام</p><p>ميکردند. اين وضع نه تنها بين اديان موجود بود بلکه هر يک از آنها نيز</p><p>بمذاهب مختلفه منشعب و آن مذاهب بفرق و احزاب روزافزون منقسم</p><p>گرديده بود که اغلب بمخالفت و ضدّيّت يکديگر برميخاستند با اينکه</p><p>حضرت مسيح فرموده : " بهمين همه خواهند فهميد که شاگرد من هستيد</p><p>اگر محبّت يکديگر را داشته باشيد "(٢) . و حضرت رسول فرموده : " انّ</p><p>هذه أمّتکم أمّة واحدة "(٣) . و نيز " شرع لکم من الدّين ما وصّی به نوحاً</p><p>------------------------------------------------------------------------------</p><p>١) لوح دنيا ، مجموعهء الواح حضرت بهاءاللّه ، چاپ مصر ، صفحهء ٢٩٧.</p><p>٢) انجيل يوحنّا ، ١٣/٣٥.٣) قرآن ، سورهء انبيا ، ٢١/٩٢.</p><p/><p>ص ١٣٤</p><p>و الّذی اوحينا اليک و ما وصّينا به ابراهيم و موسی و عيسی أن اقيموا الدّين ولا تتفرّقوا فيه "(٤) .</p><p>شارع هر يک از اديان بزرگ پيروان خود را بمحبّت و اتّحاد دعوت</p><p>نموده ولی در هر مورد مقصد اصلی شارع تا حدّ زيادی از نظر محو شده</p><p>و در عوض عدم اغماض و تعصّبات و رسوم ظاهری و ريا و تزوير و فساد و سوء</p><p>تعبير و انشقاق و اختلاف بميان آمده است. و مقارن ظهور دور بهائی تعداد</p><p>فرق و احزاب متباغضه در جهان از هر يک از ادوار ديگر تاريخ بشر</p><p>بيشتر بود و چنين بنظر ميرسيد که گويا عالم انسانی در آن موقع ميخواست</p><p>هر نوع عقيده ديانتی و هر نوع رسوم و عوائد مذهبی و هرگونه قوانين مختلفهء</p><p>اخلاقی را به بوته آزمايش بگذارد .</p><p>در عين حال عدّه کثيری از مردم قوای خود را بی‌ترس و هراس</p><p>صرف فحص و تحقيق و آزمايش دقيق طبيعت و اساس معتقدات نمودند و علوم</p><p>و معارف جديد بسرعت توسعه يافت و برای مسائل حيات انسانی</p><p>راه حلهای جديد کشف گرديد. اتّساع دائرهء اختراعات از قبيل کشتی بخار</p><p>و راه آهن و نظام پستی و چاپخانه تا حدّ زيادی بانتشار افکار و ارتباط</p><p>ثمربخش انواع مختلفهء آراء و طرز زندگی کمک کرد .</p><p>تصوّر تعارض علم و دين بجنگ وجدال بيرحمانه تبديل شد. در عالم</p><p>مسيحی انتقاد از مندرجات کتاب مقدّس و اکتشافات علمی دست بهم</p><p>داده بخصومت و حتّی تا حدّی بسلب اعتماد و اعتبار از کتاب مقدّس که</p><p>قرنها اساس عقايد مسلّمه و مقبوله نزد عموم بود منجر گرديد . عدّهء</p><p>روزافزونی از مردم نسبت بتعليمات کليسا بشک و ترديد افتادند و حتّی عدّهء</p><p>کثيری از کشيشها آشکارا يا پنهانی نسبت بصحّت معتقدات و اعمال فرقهء</p><p>مذهبی خود مشکوک شدند . اين غليان و هيجان افکار با اعتقاد دائم التّزايد</p><p>بعدم شايستگی و کفايت معتقدات و سنن قديمی و ميل بتجسّس و تفحّص</p><p>---------------------------------------------------------------------------</p><p>٤) قرآن ، سورة الشّوری ، ٤٢/١٣ </p><p>ص ١٣٥</p><p>علم ومعارف کاملتر منحصر بکشورهای مسيحی نبود بلکه کم و بيش و با</p><p>اشکال مختلف در ميان همهء کشورها و اديان ظاهر و مشهود بود .</p><p>پيام حضرت بهاءاللّه</p><p>در چنين وقتی که اختلاف و اغتشاش بمنتهی درجه رسيده بود</p><p>حضرت بهاءاللّه صافور عظيمش را خطاب بعالم انسانی بصدا درآورده</p><p>فرمودند : " آيا اگر تمام اقوام و ملل در ظلّ يک ديانت در آيند و جميع</p><p>مردمان مانند برادر شوند و روابط محبّت و يگانگی ميان ابناء بشر استحکام</p><p>يابد و اختلافات مذهبی از ميان برود و تباين نژادی محو و زائل شود، چه</p><p>عيب و ضرری دارد ... اين جنگها و کشتارها و اختلافات بايد قطع شود</p><p>و ابناء بشر مانند يک قوم و يک عائله گردند ... "(٥).</p><p>اين پيام بسيار بزرگ و جليل است ولی بايد ديد اين مقصد چگونه</p><p>بموقع عمل و اجرا در آيد . انبيا موعظه و نصيحت فرمودند شعرا نغمه سرائی</p><p>نمودند و اوليا و مقدّسين هزاران سال در باره اين امور بدعا و مناجات</p><p>پرداختند ولکن تا حال اختلافات مذهبی قطع نشده و جنگ و نزاع</p><p>و خونريزی از ميان نرفته است، چه نشانی از آنست که حاليّه اين معجزه</p><p>بوقوع خواهد پيوست ؟ آيا عوامل جديدی برای تغيير اوضاع در کار است ؟</p><p>آيا طبيعت بشر همان نيست که هميشه بوده و بدوام دنيا بهمان حال خواهد</p><p>ماند ؟ هرگاه دو شخص و يا دو ملّت شیء واحدی را بخواهند، آيا در آينده</p><p>برای آن نخواهند جنگيد چنانکه در گذشته کرده‌اند ؟ آيا در حالی که</p><p>موسی و بودا و مسيح و محمّد به حصول وحدت جهانی موفّق نشدند، حضرت بهاءاللّه</p><p>بر اينکار توفيق خواهد يافت ؟ در حاليکه تمام اديان قديمه گرفتار فساد</p><p>------------------------------------------------------------------------------------</p><p>٥) از بيانات حضرت بهاءاللّه به پروفسور ادوارد براون نقل از مقدّمهء کتاب</p><p>Traveler's Narrative " “A)ترجمه ( .</p><p/><p>ص ١٣٦</p><p>و تفرقه و تشتّت گرديدند، آيا ديانت بهائی بهمان سرنوشت دچار نخواهد شد ؟</p><p>حال ببينيم تعاليم بهائی باين سؤالات و نظاير آنها چه جواب خواهد داد .</p><p>آيا طبيعت بشر تغيير پذير است ؟</p><p>تعليم و تربيت و همچنين ديانت بر اين اساس مبتنی است که ممکن</p><p>است طبيعت بشر را تغيير داد. در حقيقت با اندکی تحقيق و تحرّی ميتوان</p><p>نشان داد و بجرئت گفت که هر موجود زنده‌ای لابدّ بر تغيير و تبديل است</p><p>و بدون تغيير حياتی موجود نيست حتّی جمادات نميتوانند از تغيير برکنار</p><p>مانند و هر چه در مراتب وجود بالاتر برويم اين تغييرات متنوّع‌تر</p><p>و پيچيده‌تر و حيرت‌ انگيزتر ميگردد. بعلاوه در مراحل نشو و ارتقای</p><p>موجودات باختلاف مراتب دو نوع تغيير ديده می‌شود يکی بطیء و تدريجی</p><p>و بظاهر غير محسوس و ديگری سريع و بغتی و شگفت‌انگيز .اين نوع اخير در</p><p>" مراحل حسّاس " نشو و نما صورت ميگيرد . در مرتبهء جمادی اينگونه</p><p>مراحل حسّاس در موقع ذوب يا غليان حاصل ميشود. مثلاً در موقعی که</p><p>جسم جامد دفعة تبديل بمايع ميشود و يا مايع تبديل به بخار ميگردد . در</p><p>مورد نباتات اين مراحل حسّاس در هنگامی ديده ميشود. که نبات شروع</p><p>بجوانه زدن ميکند يا جوانه شکفته برگ ظاهر ميشود. در عالم حيوان نيز اين</p><p>تحوّل در موارد عديده ديده ميشود. مثلاً موقعی که حشره کوچک ناگهان</p><p>بصورت پروانه تغيير شکل ميدهد و جوجه از تخم بيرون ميآيد و يا نوزاد از</p><p>رحم مادر متولّد ميشود. در حيات عاليهء روح نيز غالباً همين تغيير و تحوّل</p><p>ديده ميشود. مثلاً وقتيکه شخص " تولّد جديد " مييابد و تمامی وجودش از</p><p>حيث مقاصد و صفات و اخلاق و اعمال بکلّی تغيير پيدا ميکند. و همين</p><p>مراحل حسّاس چه بسا در جميع افراد يکنوع يا گروهی از انواع بغتتاً ظاهر</p><p>شود چنانچه اشجار و نباتات از انواع مختلفه بطور ناگهانی در فصل بهار زنده و شکفته شوند .</p><p/><p>ص ١٣٧</p><p>حضرت بهاءاللّه ميفرمايند، همانطور که برای موجودات سافله زمان</p><p>انتقال بغتی بحيات جديد کاملتر مقدّر است برای انسان نيز يک " مرحله</p><p>حسّاس " در زمان " تولّد جديد " معيّن و مقرّر است که در آن موقع وضع</p><p>و روش زندگی بطوريکه از بدو تاريخ تا حال مرسوم و معمول بوده بسرعت</p><p>و بطور غير قابل اجتناب تغيير يابد و عالم انسانيّت بمرحلهء جديدی از حيات</p><p>وارد شود. و اين دگرگونی و انقلاب آنچنان با وضع قديم متفاوت است که</p><p>حالت پروانه با حشره و مرغ با تخم متفاوت و بی‌شباهت است. در آن موقع</p><p>عالم انسانی بتمامه در پرتو ظهور جديد حقيقت را با نظر و بينش تازه بنگرد</p><p>همچنانکه در موقع طلوع آفتاب سراسر کشوری منوّر گردد تا همهء مردم</p><p>جائی را که قبل از طلوع همه چيز تيره و تاريک بود با کمال وضوح ببينند .</p><p>حضرت عبدالبهاء ميفرمايند : " اين قرن قرن ظهور کمالات انسانی است</p><p>جميع آفاق روشن گشته جهان البتّه غبطهء فردوس و رشک جنان گردد "(٦) .</p><p>قرائن موجود در طبيعت تماماً مؤيّد اين نظر است و پيغمبران سلف</p><p>همه باتّفاق از ظهور اين يوم جليل خبر داده‌اند. علائم زمان واضحاً نشان</p><p>ميدهد که تغييرات عميق و انقلابی در افکار و مؤسّسات انسانی هم اکنون</p><p>در حال پيشرفت است. بنابراين چقدر بی‌مايه و بی‌اساس است استدلال</p><p>اشخاص بدبينی که با وجود مشاهدهء تغيير در همهء اشياء باز ميگويند طبيعت انسانی تغيير نميکند .</p><p>قدمهای اوّليّه بسوی وحدت</p><p>حضرت بهاءاللّه بمنظور ترويج وحدت دينی نهايت شفقت و الفت</p><p>و ملايمت را توصيه فرموده پيروان خويش را دعوت مينمايند که " عاشروا مع</p><p>--------------------------------------------------------------------------------</p><p>٦) ترجمه .</p><p/><p>ص ١٣٨</p><p>الاديان کلّها بالرّوح و الرّيحان " . و در وصايای خود در " کتاب عهدی " ميفرمايند :</p><p>" نزاع و جدال را نهی فرمود نهياً عظيماً فی الکتاب هذا امر اللّه فی</p><p>هذا الظّهور الاعظم و عصمه من حکم المحو و زيّنه بطراز الاثبات انّه هو</p><p>العليم الحکيم ... ای اهل عالم مذهب الهی از برای محبّت و اتّحاد است او را</p><p>سبب عداوت و اختلاف منمائيد ... اميد آنکه اهل بها بکلمهء مبارکهء قل کلّ</p><p>من عند اللّه ناظر باشند و اين کلمهء عليا بمثابه آبست از برای اطفاء نار</p><p>ضغينه و بغضا که در قلوب و صدور مکنون و مخزونست احزاب مختلفه از اين</p><p>کلمهء واحده بنور اتّحاد حقيقی فائز ميشوند انّه يقول الحقّ و يهدی السّبيل</p><p>و هو المقتدر العزيز الجميل " .</p><p>حضرت عبدالبهاء ميفرمايند :</p><p>" همه بايد تعصّبات را ترک کنند حتّی بکنائس و معابد و مساجد</p><p>يکديگر بروند زيرا در جميع اين معابد ذکر الهی ميشود و همه برای عبادت</p><p>حقّ مجتمع ميشوند چه فرق ميکند هيچيک شيطان را نمی‌پرستد مسلمين بايد</p><p>بکليساهای مسيحيان و کنائس کليميان بروند و بالعکس ديگران هم بايد</p><p>بمساجد مسلمين بروند. اين نفوس محض تقاليد و تعصّباتی که ما انزل اللّه بها</p><p>من سلطان از يکديگر اجتناب ميورز‌ند .در امريکا من بکنيسهء يهود که</p><p>شبيه بکليساهای مسيحيان بود رفتم همه را ديدم که بعبادت خدا مشغولند.</p><p>در بسياری از اين مجامع بآنها گفتم اساس اديان الهی يکی است و برای آنها</p><p>دلائل حقّيّت انبيای الهی و مظاهر مقدّسه را تشريح کردم و آنان را تشويق</p><p>نمودم که از تقليد کورکورانه بپرهيزند پيشوايان قوم و رؤسا بمعابد يکديگر</p><p>بروند و از اساس اديان و تعاليم اصليّهء الهيّه صحبت بدارند و در کمال اتّحاد</p><p>و يگانگی و الفت در معابد يکديگر بعبادت پردازند و تعصّبات را ترک کنند "(٧) .</p><p>---------------------------------------------------------------------------------------</p><p>٧) بيانات شفاهی مبارک بجمعی از جهانگردان نقل از " نجم باختر " ، ٩/٣٧ ( ترجمه ) .</p><p/><p>ص ١٣٩</p><p>هرگاه همين قدمهای اوّليّه برداشته ميشد و در ميان فرق مختلفهء مذهبی</p><p>روح دوستی و الفت و مؤانست متقابل برقرار ميگرديد چه تحوّل شگرفی در</p><p>جهان بوجود ميآمد. ولکن برای اينکه وحدت حقيقی حاصل شود نيروئی</p><p>عظيمتر لازمست زيرا برای مرض تفرقه و جدائی البتّه شفقت و اغماض علاجی است </p><p>مفيد و مُسکّن ولی علاج قطعی نخواهد بود زيرا علّت بيماری را بر طرف نميکند .</p><p>مسئلهء حقّانيّت</p><p>جامعه‌های مذهبی مختلفه در گذشتهء ايّام نتوانستند بوحدت گرايند</p><p>زيرا پيروان هر يک شارع ديانت و جامعهء خود را يگانه مرجع عالی</p><p>حقّانيّت و احکام و شريعت او را تنها شريعت الهيّه ميدانستند و بنابراين هر</p><p>پيغمبر ديگر که پيام و رسالت تازه‌ای ميآورد بمنزلهء دشمن حقيقت تلقّی</p><p>ميشد. فرق و احزاب در هر جامعه‌ای بدلائلی نظير آن از همديگر جدا</p><p>شده‌اند و پيروان هر يک از آنها مراجع فرعی اختيار کرده‌اند و بعضی</p><p>آيات مخصوص يا تفسير بيانات شارع را يگانه ديانت حقيقی انگاشته</p><p>ديگران را باطل شمردند و پر واضح است مادام چنين وضعی موجود باشد</p><p>وحدت حقيقی ممکن نگردد .</p><p>از طرف ديگر حضرت بهاءاللّه تعليم ميفرمايند که همهء انبياء حاملين</p><p>رسالت حقيقی از طرف خدا بودند و هرکدام از آنها در دورهء خود</p><p>عاليترين تعاليمی را بحسب استعداد نفوس بآنها دادند و مردم را طوری</p><p>تربيت کردند که مستعدّ اخذ تعاليم ديگر از طرف پيغمبران بعدی باشند</p><p>و از پيروان هر يک از اديان دعوت ميفرمايند نه تنها الهام الهی را نسبت به</p><p>پيغمبر خود انکار نکنند بلکه آنرا در مورد همهء پيغمبران تصديق نمايند</p><p>و اذعان کنند که تعاليم همهء آنها از جهت اصول با هم موافق بوده و هر يک</p><p>جزئی از طرح بزرگی برای تربيت و وحدت عالم انسانی است. اين است که</p><p/><p>ص ١٤٠</p><p>از پيروان جميع فرق مختلفهء مذهبی دعوت ميفرمايند که ايمان و احترام خود</p><p>را نسبت به پيغمبران خود از اين راه باثبات رسانند که حيات خود را وقف</p><p>تحقّق آن وحدتی نمايند که جميع انبيا برای حصول آن تحمّل مصائب و بلايا کردند .</p><p>در توقيع خطاب بملکه ويکتوريا آن حضرت دنيا را بمريضی تشبيه</p><p>فرموده که بعلّت گرفتاری در دست اطبّای غير حاذق مرضش شدّت يافته</p><p>سپس طريق حصول شفا را چنين بيان ميفرمايند :</p><p>" وما جعله اللّه الدّرياق الاعظم و السّبب الاتمّ لصحّته هو اتّحاد من</p><p>علی الارض علی امر واحد و شريعة واحدة و هذا لا يمکن ابداً الّا بطبيب</p><p>حاذق کامل مؤيّد. لعمری هذا هو الحقّ و ما بعده الّا الضّلال المبين. کلّما</p><p>اتی ذاک السّبب الاعظم و اشرق ذاک النّور من مشرق القدم منعه المتطبّبون</p><p>و صاروا سحاباً بينه و بين العالم لذا ما طاب مرضه و بقی فی سقمه الی الحين "(٨) .</p><p>سير تکاملی اديان</p><p>مانع بزرگی که برای بسياری از نفوس در سبيل وحدت اديان</p><p>موجود است اختلافی است که ميان شرايع انبيای مختلفه بنظر ميرسد آنچه</p><p>را يکی امر فرموده ديگری نهی کرده است . در اينصورت چگونه هر دو</p><p>ميتواند صحيح باشد و چگونه هر دو ارادهء الهی را ابلاغ ميکنند ؟ شکّی</p><p>نيست که حقيقت يکی است و تغيير نميکند بلی حقيقت مطلق يکی است</p><p>و تغيير پذير نيست ولکن حقيقت مطلق ماورای رتبهء کنونی فهم بشری</p><p>است و ادراکات ما نسبت بآن بايد دائماً در تغيير باشد . مفهومات و عقايد</p><p>سابق و ناقص ما با تأييد الهی با گذشت زمان جايش را به ادراکات کاملتر</p><p>ميدهد چنانکه حضرت بهاءاللّه در لوح يکی از پارسيان ميفرمايند :</p><p>------------------------------------------------------------------------------</p><p>٨) نقل از کتاب " الواح نازله خطاب بملوک و رؤسای ارض " صفحهء ١٣٥ .</p><p/><p>ص ١٤١</p><p>" ای مردمان سخن باندازه گفته ميشود تا نورسيدگان بمانند و</p><p>نورستگان برسند شير باندازه بايد داد تا کودکان جهان بجهان بزرگی</p><p>درآيند و در بارگاه يگانگی جای گزينند "(٩) . شير طفل را تقويت ميکند تا</p><p>بتواند بعدها غذاهای ثقيل را هضم نمايد. حال اگر گفته شود فلان پيغمبر</p><p>بر حقّ بوده که فلان تعليم را در فلان زمان فرموده و بنابراين پيغمبر ديگر</p><p>که در فلان زمان تعليم ديگر داده بر باطل است مانند آنست که گفته</p><p>شود چون شير بهترين غذا برای طفل نوزاد است پس همان شير بايد غذای</p><p>شخص بالغ باشد و اگر غذائی غير از شير داده شود خطا خواهد بود . حضرت</p><p>عبدالبهاء ميفرمايند : " هر دينی از اديان الهی منقسم بدو قسم است. يک</p><p>قسم اصل است که تعلّق بعالم ابدی دارد و آن بيان تعاليم الهيّه و مبادی</p><p>اصليّه و ظهور محبّة اللّه است که منطوق همهء اديان بوده لن يتغيّر ولن يتبدّل</p><p>است. قسم ثانی فرع است که تعلّق بجسمانيّات يعنی بمعاملات دارد و بحسب</p><p>ترقّی انسان و اقتضای زمان و مکان در هر شريعتی تغيير و تبديل پيدا ميکند.</p><p>مثلاً ... در زمان حضرت موسی اگر کسی سرقت ميکرد ولو جزئی بود</p><p>دستش را قطع ميکردند و قصاص العين بالعين والسنّ بالسّنّ مجری بود امّا</p><p>در زمان حضرت مسيح چون مقتضی نبود لهذا منسوخ شد. و همچنين مسئلهء</p><p>طلاق بقسمی شيوع يافته بود که قانون صحيحی برای ازدواج نمانده بود</p><p>لهذا حضرت مسيح طلاق را نهی فرمودند. در زمان حضرت موسی باقتضای</p><p>آن زمان در تورات ده حکم قتل نازل شده بود. در آن ايّام حفظ نظم</p><p>و انضباط هيئت جامعه و ايجاد امنيّت و آسايش بدون اجرای اين احکام</p><p>شديده مستحيل بود زيرا بنی اسرائيل در صحرای تيه معيشت ميکردند نه</p><p>دارالحکومه بود نه حبس و زندان امّا اين نوع احکام و قوانين در زمان</p><p>حضرت مسيح لزومی نداشت. پس واضح شد که قسم ثانی دين اهميّتی</p><p>ندارد زيرا تعلّق فقط بعوائد و رسوم معيشت دارد امّا اساس دين الهی</p><p>-----------------------------------------------------------------------------</p><p>٩) لوح مانکچی ، مجموعهء الواح حضرت بهاءاللّه ، چاپ مصر ، ص ٢٦٦ .</p><p/><p>ص ١٤٢</p><p>يکيست و حضرت بهاءاللّه آن اساس اصلی الهی را تجديد فرمودند "(١٠) .</p><p>دين الهی دين واحد است و همهء پيغمبران آنرا تعليم داده‌اند و آن امری</p><p>است زنده و در حرکت و ارتقاء نه بی‌جان و لايتغيّر . در تعاليم حضرت</p><p>موسی بحال غنچه بود و در ديانت حضرت مسيح بصورت گل در آمد و در</p><p>ظهور حضرت بهاءاللّه مانند ميوه است. گل غنچه را از بين نبرد همچنانکه</p><p>ميوه گل را معدوم نسازد و نابود نکند بلکه کمال آنرا ظاهر ميسازد .</p><p>کاسبرگهای غنچه بايد بريزد تا گل بشکفد و گلبرگها بايد ساقط شود تا ميوه</p><p>رشد کند و برسد . آيا کاسبرگها و گلبرگهائی که ريختند نا درست و بيهوده</p><p>بودند ؟ البتّه نه، زيرا هرکدام بموقع خود بجا و لازم و بدون آنها ميوه وجود</p><p>پيدا نميکرد. تعاليم مختلفهء انبياء و تغييرات ظاهری آنها در هر عصری نيز</p><p>همينطور است هر ظهوری مکمّل ظهورات گذشته است جدائی و عدم</p><p>توافقی در ميان آنها نيست بلکه آنها مراحل مختلفه در تاريخ حيات يک ديانت هستند </p><p>که بتدريج بمثابه دانه و غنچه و گل ظاهر شده و اکنون بمرحلهء ميوه رسيده است .</p><p>عصمت انبياء</p><p>حضرت بهاءاللّه تعليم ميفرمايند که بهر نفسی که دارای مقام نبوّت</p><p>است حجج کافی بر اثبات رسالتش داده شده و حقّ دارد همهء خلق را</p><p>باطاعت خود دعوت کند و مختار است تعاليم مظاهر سابقه را نسخ کند ،</p><p>تغيير دهد و يا بر آن اضافه نمايد . در کتاب ايقان چنين ميفرمايند :</p><p>" اين بغايت از فيض فيّاض دور است و از رحمت منبسطه بعيد که</p><p>نفسی را از ميان جميع عباد برگزيند برای هدايت خلق خود و باو حجّت</p><p>کافيه وافيه عطا نفرمايد و معذلک خلق را از عدم اقبال باو معذّب فرمايد</p><p>-------------------------------------------------------------------------</p><p>١٠) ترجمه از متن انگليسی کتاب .</p><p/><p>ص ١٤٣</p><p>بلکه لم يزل وجود سلطان وجود بر همهء ممکنات بظهور مظاهر نفس خود</p><p>احاطه فرموده ... مقصود از هر ظهور ظهور تغيير و تبديل است در ارکان</p><p>عالم سرّاً و جهراً ظاهراً و باطناً چه اگر بهيچوجه امورات ارض تغيير نيابد</p><p>ظهور مظاهر کلّيّه لغو خواهد بود " .</p><p>عصمت کبری مخصوص حقّ جلّ جلاله است و انبيا نيز دارای مقام</p><p>عصمتند زيرا امرشان امر الهی است که از جانب خداوند بخلق افاضه</p><p>ميفرمايند و آن تعليمات بقوّت و اعتبار خود باقی است تا وقتی که تعليمات</p><p>ديگر بوسيلهء خود آن پيغمبر يا پيغمبر ديگری جايگزين آن گردد .</p><p>خداوند طبيب اعظم است که بتنهائی ميتواند بدرستی اسقام و آلام</p><p>جهان را تشخيص دهد و علاج متناسب تجويز نمايد . داروئی که برای</p><p>عصر مخصوصی تجويز شده برای عصر بعد که حالت و وضع مريض تغيير</p><p>يافته اقتضا ندارد . تمسّک بداروی قديم در حالی که طبيب تداوی</p><p>جديدی را تجويز کرده دلالت بر ايمان و اعتقاد بطبيب نميکند بلکه مدلّ</p><p>بعدم اعتقاد باوست. هرگاه به يک نفر يهودی گفته شود بعضی معالجات که</p><p>برای اسقام عالم بيش از سه هزار سال پيش توسّط حضرت موسی تجويز</p><p>شده مناسب و مقتضی امروز نيست ممکن است سخت باو گران آيد و هرگاه</p><p>به يک نفر مسيحی نيز گفته شود حضرت محمّد بدستورات حضرت مسيح</p><p>درمانی لازم و مفيد اضافه کرده او هم مضطرب گردد و همينطور هرگاه</p><p>به يک نفر مسلمان گفته شود که حضرت باب و يا حضرت بهاءاللّه اختيار</p><p>تغيير و تبديل احکام حضرت محمّد را داشته‌اند نخواهد پذيرفت. ولی بر طبق</p><p>اصول بهائی لازمهء ايمان حقيقی آنست که بجميع انبيا احترام گذاشته شود</p><p>و نسبت بآخرين احکام نيز چنانکه خداوند بر مظهر الهی اين عصر نازل فرموده ابراز </p><p>اطاعت شود و تنها با چنين خلوص و ايمانی است که وحدت حقيقی حاصل خواهد شود .</p><p/><p>ص ١٤٤</p><p>ظهور کلّی الهی</p><p>حضرت بهاءاللّه مانند ساير انبيا رسالت خويش را با بيانی در کمال</p><p>صراحت که در آن شک و ريب راه ندارد اظهار ميفرمايند چنانکه در لوح</p><p>اقدس خطاب بملأ انجيل ميفرمايند : " قد جاء الاب و کمل ما وعدتم به فی</p><p>ملکوت اللّه. هذه کلمة الّتی سترها الابن اذ قال لمن حوله انتم اليوم لا</p><p>تحملونها. فلمّا تمّ الميقات واتی الوقت اشرقت الکلمة من افق المشيّة ايّاکم يا</p><p>ملأ الابن ان تدعوها عن ورائکم تمسّکوا بها هذا خير لکم عمّا عندکم ...</p><p>قد جاء روح الحقّ ليرشدکم الی جميع الحقّ انّه لا يتکلّم من عند نفسه بل</p><p>من لدن عليم حکيم. قل هذا لهو الّذی مجّد الابن ... ضعوا يا اهل الارض</p><p>ما عندکم و خذوا ما امرتم به من لدن قويّ امين ".</p><p>و در لوح پاپ که در ادرنه بسال ١٨٦٧ نازل شده چنين ميفرمايند :</p><p>" ايّاکم ان يمنعکم الذّکر عن المذکور و العبادة عن المعبود ان اخرقوا</p><p>حجب الاوهام هذا ربّکم العزيز العلّام قد اتی لحيوة العالم و اتّحاد من علی</p><p>الارض کلّها ان اقبلوا يا قوم الی مطلع الوحی ولا توقّفوا اقلّ من آن. أ تقرئون</p><p>الانجيل ولا تقرّون للرّبّ الجليل؟ هذا لا ينبغی لکم يا ملأ الاحبار. قل ان</p><p>تنکروا هذا الامر بأيّ حجّة آمنتم باللّه فأتوا بها ".</p><p>همانطور که در اين رسائل خطاب بمسيحيان تحقّق مواعيد انجيل را</p><p>اعلام ميفرمايند بهمين قسم نيز بمسلمانان و يهوديان و زردشتيان و پيروان</p><p>اديان ديگر اکمال مواعيد کتب مقدّسهء آنها را اخبار ميدهند. آن حضرت</p><p>خطاب باهل عالم ميفرمايند، شما مانند اغنام الهی هستيد که به رمه‌های مختلفه</p><p>منشعب شده هر دسته در حظيره‌ای پناه جسته است. ميفرمايد پيامش ندای</p><p>الهی و شبان مهربان است که در آخر الزّمان برای جمع‌آوری گله‌های پراکنده‌اش </p><p>آمده است تا همه در يک حظيره پناه گيرند و آنچه اسباب جدائی است از</p><p>ميان برخيزد و " يک گله و يک شبان " گردند "(١١) .</p><p>-----------------------------------------------------------------------------</p><p>١١) انجيل يوحنّا ، ١٠/١٧ .</p><p/><p>ص ١٤٥</p><p>وضع جديد</p><p>مقام حضرت بهاءاللّه در ميان انبيا بی‌نظير و فريد است زيرا وضع</p><p>دنيا در زمان ظهورشان بيسابقه و مثيل بود . بر اثر يک سلسله ترقّيات</p><p>و پيشرفتهای مستمرّه در عالم ديانت و علم و صنعت و تمدّن موقعيّت جهان</p><p>بجائی رسيده بود که برای تعليم وحدت و اتّحاد آماده شده بود موانعی که</p><p>در قرون سابقه ايجاد وحدت عالم را غير ممکن ميساخت در زمان ظهور</p><p>حضرت بهاءاللّه رو بزوال گذاشته و از سال تولّد آن حضرت در ١٨١٧</p><p>و مخصوصاً از زمان ترويج و انتشار تعاليمشان اين موانع بشکلی اعجاب آميز</p><p>در هم شکسته است. حال اين قضيّه بهر نوع تفسير شود در حقيقت آن ترديد نيست .</p><p>در ايّام انبيای سابق حدودات جغرافيائی بتنهائی کافی بود که از</p><p>وحدت جهان مانع شود ولی اکنون آن اشکال بر طرف شده است . برای</p><p>اوّلين بار در تاريخ بشر مردم از دو سوی مقابل کرهء زمين ميتوانند بسرعت</p><p>و سهولت با يکديگر ارتباط حاصل نمايند آنچه ديروز در اروپا بوقوع پيوسته</p><p>امروز در جميع قارّات باطّلاع مردم ميرسد و نطقی که امروز در امريکا ادا</p><p>شده ممکن است فردا در جرايد اروپا و آسيا و افريقا خوانده شود .</p><p>مانع بزرگ ديگر اشکال زبان بود که آنهم بخاطر تحصيل و تعليم</p><p>زبانهای خارجی تا حدّ زيادی بر طرف شده و قرائنی در دست است که تا</p><p>چند سال ديگر يک زبان بين المللی اختيار شده و در همهء مدارس جهان</p><p>آموخته ميشود و آنوقت اين اشکال نيز بکلّی از ميان خواهد رفت . مانع</p><p>بزرگ سوم تعصّب مذهبی و عدم تسامح بود که آنهم در حال زوال است.</p><p>فکر مردم بمرور روشنتر ميشود و تعليم و تربيت مردم بيش از پيش از دست</p><p>مؤسّسات مختلفهء علمای مذهبی خارج ميگردد و ديگر نميتوان از نفوذ و شيوع </p><p>افکار جديد و آزاديخواهانه حتّی در تاريکترين مراکز محافظه‌کار و قديمی ممانعت کرد.</p><p/><p>ص ١٤٦</p><p>به اين طريق حضرت بهاءاللّه ميان انبيای عظام اوّلين مظهر ظهوری</p><p>است که صيت امرش در سنينی معدود در ظرف چند سال بجميع اقطار</p><p>کرهء ارض رسيده است و عنقريب تعاليم اساسی حضرت بهاءاللّه رأساً از</p><p>الواح و توقيعات اصليّه ترجمه شده بدست هر مرد و زن و بچه که قادر</p><p>بخواندن باشد در سراسر عالم خواهد رسيد .</p><p>جامعيّت ظهور بهائی</p><p>ظهور بهائی در ميان شرايع جهان از جهت جامعيّت و کامليّت</p><p>مدارک و آثار معتبر فريد و بی‌نظير است. آثار مدوّنه که بتوان بطور قطع</p><p>و يقين بحضرت مسيح و حضرت موسی و حضرت زردشت و حضرت بودا</p><p>و حضرت کريشنا منسوب داشت بسيار قليل است و بسياری از مسائل</p><p>جديد را که در عرصهء عمل و تجربه اهميّت دارد بلاجواب ميگذارد .</p><p>صحّت بسياری از تعاليمی که معمولاً باين شارعين اديان نسبت داده ميشود</p><p>محلّ ترديد است و بعضی ديگر مسلماً بعداً بآنها اضافه شده است . مسلمين</p><p>در قرآن و احاديث کثيره راجع بحيات حضرت رسول و تعاليم او سوابق</p><p>کاملتری در دست دارند ولی خود حضرت محمّد هر چند ملهم بالهام الهی</p><p>بودند ولی نفس مبارک و همچنين بسياری از اصحاب اوّليّه‌شان امّی و بيسواد</p><p>بودند و طرق ثبت و ضبط و انتشار تعاليمشان از بسياری جهات رضايتبخش</p><p>نبود و صحّت و اعتبار بسياری از احاديث مشکوک است و در نتيجه اختلاف</p><p>تفاسير و تباين آراء موجب تفرقه و انشقاق در اسلام گرديد همانطور که در</p><p>جميع فرقه‌های مذهبی سابقه حادث گشت .</p><p>ولکن حضرت باب و حضرت بهاءاللّه آثار و آيات بيشمار در نهايت</p><p>فصاحت و قدرت مرقوم فرمودند و چون هر دو از القاء خطابات عمومی</p><p>ممنوع بودند و بيشتر دورهء حياتشان ( پس از اظهار امر ) در حبس و زندان</p><p>گذشت قسمت عمدهء اوقاتشان بتحرير صرف گرديد اين است که</p><p/><p>ص ١٤٧</p><p>هيچيک از اديان گذشته از جهت وفور آثار اصل و معتبر بپای ظهور بهائی</p><p>نميرسد . حقايقی که در اديان گذشته تلويحاً بآن اشاره شده بود اينک در</p><p>ديانت بهائی با وضوح و تفصيل بيان گرديده است مبادی ثابتهء روحانيّه‌ای</p><p>که از طرف جميع انبيا تعليم گرديده برای حلّ مسائل مبهم و پيچيدهء دنيای</p><p>امروز که بسياری از آنها در ازمنهء سابقه مطرح نبوده، بکار گرفته شده است .</p><p>مسلّم است که اين مقدار آثار و نصوص معتبر و موثّق در جلوگيری از</p><p>سوء تفاهمات آينده و ايضاح سوء تفاهماتی که در گذشته فِرَق و مذاهب را</p><p>از هم دور کرده بود نقش مؤثّری خواهد داشت .</p><p>عهد و ميثاق بهائی</p><p>امر بهائی از جهتی ديگر نيز فريد و بی‌نظير است چه حضرت</p><p>بهاءاللّه قبل از صعود در الواح و آثار مبارکه بکرّات ذکر عهد و ميثاق خود را</p><p>فرموده‌اند و پسر ارشد خود حضرت عبدالبهاء را که اغلب به غصن يا</p><p>غصن اعظم مخاطب ساخته بعنوان مبيّن منصوص آيات معيّن فرموده اعلام</p><p>داشته‌اند آنچه ايشان تبيين يا تفسير نمايند عيناً مثل کلمات خود آن حضرت</p><p>معتبر است، در کتاب عهد خود ميفرمايند :</p><p>" انظروا ما انزلناه فی کتابی الاقدس، اذا غيض بحر الوصال و قضی</p><p>کتاب المبدأ فی المآل توجّهوا الی من اراده اللّه الّذی انشعب من هذا</p><p>الاصل القديم، مقصود از اين آيهء مبارکه غصن اعظم بوده " .</p><p>و در سورهء غصن در بيان مقام حضرت عبدالبهاء ميفرمايند :</p><p>" يا قوم فاشکروا اللّه لظهوره لانّه لهو الفضل الاعظم عليکم و نعمته</p><p>الاتمّ لکم و به يحيی کلّ عظم رميم. من توجّه اليه فقد توجّه الی اللّه فمن</p><p>اعرض عنه فقد اعرض عن جمالی و کفر ببرهانی و کان من المسرفين " .</p><p>پس از صعود حضرت بهاءاللّه برای حضرت عبدالبهاء فرصتهای</p><p>بسيار پيش آمد که چه در بيت خودشان و چه در ضمن مسافرتهای متعدّده</p><p/><p>ص ١٤٨</p><p>با نفوس مختلفه از جميع اقطار جهان و صاحبان افکار وعقايد متنوّعه</p><p>ملاقات نمايند و در ضمن استماع مسائل و مشکلات و ايرادات آنها توضيحات</p><p>و بيانات وافی ادا فرمايند و آن بيانات دقيقاً نوشته و تدوين گرديد و آن حضرت</p><p>در طيّ سالهای طولانی بتوضيح و تشريح تعاليم الهی پرداخته کيفيّت تطبيق</p><p>آنرا با مسائل متنوّعهء حيات حاضر ارائه فرمودند . هرگاه ميان ياران</p><p>اختلاف نظری پيش ميآمد بايشان مراجعه ميشد و با سلطه و اختياری که</p><p>بايشان تفويض شده بود فيصل مييافت و باينطريق از مخاطرهء سوء تفاهمات</p><p>و اختلافات آينده کاسته گرديد . بعلاوه حضرت بهاءاللّه مقرّر فرموده‌اند</p><p>که بايد بيت العدل اعظمی که نمايندهء کلّيّهء بهائيان در سراسر عالم باشد</p><p>انتخاب و تشکيل گردد تا بادارهء شئون امر بهائی و نظارت و تنظيم تمام</p><p>مجهودات آن بپردازد و از حدوث تفرقه و انشقاق جلوگيری نمايد و مسائل</p><p>مبهمه را توضيح دهد و احکام و تعاليم را از فساد و سوء تعبير محافظه نمايد.</p><p>و چون در نظر آوريم که اين هيئت عالی اداری و معهد اعلی نه تنها ميتواند</p><p>وضع احکام غير منصوصه در کتاب نمايد بلکه قادر است قوانين و مقرّرات</p><p>موضوعهء خود را بعلّت حدوث اوضاع جديد نسخ نمايد و باقتضای زمان</p><p>قوانين ديگر بجای آن وضع کند، باين حقيقت پی ميبريم که با اين تدابير</p><p>امر الهی ميتواند رشد و اتّساع يافته و مانند يک موجود زنده خود را با</p><p>احتياجات و مقتضيات جامعه در حال تغيير منطبق سازد .</p><p>علاوه بر اينها حضرت بهاءاللّه تفسير آيات و تعاليم را جز از طرف</p><p>مبيّن منصوص اکيداً منع فرموده‌اند و حضرت عبدالبهاء در الواح وصايای</p><p>خود حضرت شوقی افندی را بعنوان وليّ امراللّه معيّن و تبيين آيات اللّه را</p><p>بعد از خود بايشان محوّل فرموده‌اند .</p><p>پس از يکهزار سال يا بيشتر ظهور ديگری در ظلّ حضرت بهاءاللّه</p><p>با حجج و دلائل متقنه بر اثبات رسالت خويش ظاهر خواهد شد ولی تا آن</p><p>موقع آثار حضرت بهاءاللّه و حضرت عبدالبهاء و حضرت وليّ امراللّه</p><p>و تصميمات بيت العدل اعظم مراجعی هستند که تمام بهائيان بايد برای</p><p/><p>ص ١٤٩</p><p>کسب هدايت بآن رجوع نمايند . هيچ بهائی نميتواند بر اساس تفسير</p><p>مخصوصی از تعاليم مکتب يا فرقه‌ای تأسيس نمايد و يا ادّعای ظهوری نمايد</p><p>و هر کس بر خلاف اين اوامر قيام کند ناقض عهد شمرده ميشود. حضرت</p><p>عبدالبهاء ميفرمايند " دشمن امر اللّه کسی است که بيانات و آثار حضرت</p><p>بهاءاللّه را بزعم خود و ادراک خويش تفسير نمايد و جمعی را حول خويش</p><p>جمع کرده تشکيل حزبی نمايد و بشهرت مقام و ستايش خود پردازد و در</p><p>امر اللّه تفرقه اندازد "(١٢) .</p><p>و در لوح ديگر ميفرمايند : " اين شبهات نقض مانند کف درياست</p><p>و دريا بی‌کف نميشود بحر ميثاق يک موج زند تا اجسام ميّته را بکنار</p><p>اندازد زيرا دريا جسم مرده قبول ننمايد. اينست که بحر ميثاق موج زد تا</p><p>اجسام ميّته را بيرون انداخت يعنی نفوسی را که از روح الهی بی‌بهره‌اند</p><p>و تابع نفس و هوی ، هواء رياست در سر دارند. باری اين کفهای دريا</p><p>بقائی ندارد عنقريب محو و نابود گردد ولی دريای ميثاق الی الابد پر موج</p><p>است و در جوش و خروش "(١٣) .</p><p>اگر مردم بخواهند ترک دين کنند هيچ چيز مانع نتواند شد. حضرت</p><p>عبدالبهاء ميفرمايند " حقّ بنفسه احدی را مجبور نميکند روحانی شود انسان</p><p>بايد از حقّ آزادی و اختيار برخوردار باشد "(١٤) . ولکن قوّهء روحانی عهد</p><p>و پيمان بهائی طوری است که تشتّت و تفرّق را در جامعهء بهائی کاملاً غير ممکن ميسازد .</p><p>عدم وجود طبقهء روحانيّون حرفه‌ای</p><p>يکی ديگر از مختصّات تشکيلات بهائی که بايد مخصوصاً ذکر شود</p><p>نداشتن طبقهء روحانيّون حرفه‌ايست. اهداء تبرّعات بطيب خاطر برای</p><p>------------------------------------------------------------------------------------</p><p>١٢) ترجمه از متن انگليسی کتاب .</p><p>١٣) لوح مبارک حضرت عبدالبهاء نقل از مکاتيب جلد سوم صفحهء ٨٤ .</p><p>١٤) ترجمه از متن انگليسی کتاب .</p><p/><p>ص ١٥٠</p><p>مصارف مبلّغين مجاز است و بسيارند نفوسی که تمام وقت خود را وقف</p><p>خدمت امر مينمايند ولکن جميع بهائيان بايد در امر تبليغ و تبشير بقدر وسع</p><p>و قابليّت خود شريک باشند و طبقهء مخصوصی که از ديگر بهائيان ممتاز بوده</p><p>و منحصراً بوظائفی نظير کشيش و ملّا بپردازد وجود ندارد .</p><p>در ازمنهء سابقه طبقهء علمای دينی لازم بود بجهت اينکه مردم</p><p>بيسواد و عامی بودند برای اعمال مذهبی و اجرای رسوم و تشريفات دينی</p><p>و اجرای عدالت و مسائل مشابه بآنها احتياج داشتند. ولکن اکنون زمان</p><p>عوض شده تعليم و تربيت بسرعت تعميم يافته و هرگاه اوامر حضرت بهاءاللّه</p><p>اجرا شود هر پسر و دختری در سراسر دنيا تعليم و تربيت صحيح خواهد</p><p>يافت و در اينصورت هر نفسی شخصاً بمطالعه و تحصيل آثار مقدّسه</p><p>ميپردازد و مستقيماً از سرچشمهء آب حيات بيانات خداوند بهره‌مند</p><p>ميگردد . در نظامات بهائی رسوم و تشريفات مفصّل مذهبی که اجرای آنها</p><p>احتياج بطبقهء مخصوص علمای دينی داشته باشد وجود ندارد و اجرای</p><p>عدالت نيز به مؤسّساتی که برای اين منظور تشکيل گرديده سپرده خواهد</p><p>شد. برای طفل معلّم لازمست ولی هدف معلّم حقيقی آنست که شاگرد</p><p>را طوری تعليم و پرورش دهد که از معلّم بی‌نياز شود يعنی امور را بچشم</p><p>خود ببيند و بگوش خود بشنود و با هوش و عقل خود بفهمد. بهمين قسم نژاد</p><p>انسانی در مرحلهء طفوليّت کشيش و ملّا لازم داشت و وظيفهء حقيقی آنها اين</p><p>بود مردم را چنان تربيت کنند که محتاج آنان نباشند يعنی مسائل الهی را با</p><p>چشم خود ببينند و با گوش خود بشنوند و با عقل خود بفهمند. حاليّه وظيفهء</p><p>طبقهء علمای دينی بانتها رسيده و منظور تعاليم بهائی اينست که وظيفهء آنها را</p><p>تکميل نمايد باينمعنی که مردم را از دون حقّ فارغ و آزاد سازد تا همه</p><p>مستقيماً بخداوند يعنی مظهر ظهور او توجّه نمايند و چون توجّه همه بيک</p><p>مرکز معطوف گردد ديگر مقاصد متخالفه و هرج و مرج باقی نماند و هر چه</p><p>مردم بآن مرکز وحدانيّت نزديکتر شوند بهمديگر نزديکتر خواهند شد .</p><p/><p>ص ١٥١</p><p>فصل نهم</p><p>تمدّن حقيقی</p><p>" يا حزب اللّه بخود مشغول نباشيد و در فکر اصلاح عالم و تهذيب امم باشيد "(١) .</p><p>دين اساس تمدّن است</p><p>بنا بعقيده بهائی مسائل حيات انسانی چه فردی و چه اجتماعی چنان</p><p>پيچيده و بطور غير قابل تصوّر غامض است که عقل عادی بشری از حلّ</p><p>آن بدرستی عاجز و ناتوان است و تنها ذات عليم خداوند کاملاً بر علّت غائی</p><p>خلقت و چگونگی انجام و تحقّق ارادهء الهی واقف و مطّلع است . خداوند</p><p>بوسيلهء انبياء هدف اصلی حيات انسانی و طريق صحيح ترقّی و تعالی را بنوع</p><p>بشر نشان ميدهد و سپس ايجاد تمدّن حقيقی منوط بايمان صادقانهء نفوس</p><p>و متابعت از مظاهر مقدّسه الهی است . حضرت بهاءاللّه در خصوص دين</p><p>و تمسّک بآن در کلمات فردوسيّه ميفرمايند :</p><p>" آنست سبب بزرگ از برای نظم جهان و اطمينان من فی‌الامکان.</p><p>سستی ارکان دين سبب قوّت جهّال و جرأت و جسارت شده. براستی</p><p>ميگويم آنچه از مقام بلند دين کاست بر غفلت اشرار افزود و نتيجه</p><p>بالاخره هرج و مرج است ... در تمدّن اهل غرب ملاحظه نمائيد که سبب</p><p>-----------------------------------------------------------------------------</p><p>١) لوح دنيا ، مجموعهء الواح حضرت بهاءاللّه ، چاپ مصر ، صفحهء ٢٨٨ .</p><p/><p>ص ١٥٢</p><p>اضطراب و وحشت اهل عالم شده آلت جهنّميّه بميان آمده و در قتل وجود</p><p>شقاوتی ظاهر شده که شبه آنرا چشم عالم و آذان امم نديده و نشنيده. اصلاح</p><p>اين مفاسد قويّهء قاهره ممکن نه مگر باتّحاد احزاب عالم در امور يا در مذهبی از </p><p>مذاهب ... يا اهل بها اوامر منزله هر يک حصنی است محکم از برای وجود " .</p><p>وضع کنونی اروپا و جهان بطور عموم صحّت اين بيانات را که</p><p>ساليان پيش نوشته شده با زبان بليغ ثابت ميکند. غفلت از اوامر الهيّه و غلبه</p><p>و انتشار بيدينی توأم با اغتشاش و خرابی و دمار بحدّ دهشت‌آوری رسيده</p><p>و بنظر ميرسد اصلاح امور اجتماعی بدون تقليب قلوب و تغيير اهداف که از</p><p>مشخّصات اصلی و لوازم ديانت حقيقی است غير ممکن خواهد بود .</p><p>عدالت</p><p>در صحيفهء کوچک کلمات مکنونه که حضرت بهاءاللّه جوهر تعاليم</p><p>انبيا را بطور اختصار بيان ميفرمايند نصيحت نخست در بارهء حيات بفرد چنين است :</p><p>" املک قلباً جيّداً حسناً منيراً " و نصيحت بعد که راجع به حيات</p><p>حقيقی اجتماعی است، چنين :</p><p>" يا ابن الرّوح " احبّ الاشياء عندی الانصاف. لا ترغب عنه ان تکن</p><p>اليّ راغباً ولا تغفل منه لتکون لی اميناً و انت توفّق بذلک أن تشاهد الاشياء</p><p>بعينک لا بعين العباد و تعرفها بمعرفتک لا بمعرفة احد فی البلاد. فکّر فی</p><p>ذلک کيف ينبغی ان يکون. ذلک من عطيّتی عليک و عنايتی لک فاجعله امام عينيک " .</p><p>نخستين پايه حيات اجتماعی اينست که افراد بتوانند حقّ را از باطل</p><p>و صحيح را از خطا تشخيص دهند و با چشم حقيقت‌ بين در اشياء نظر</p><p>نمايند . بزرگترين علّت نابينائی روحانی و اجتماعی و بزرگترين دشمن ترقّيات</p><p/><p>ص ١٥٣</p><p>اجتماعی خودبينی و خودپسندی است. حضرت بهاءاللّه ميفرمايند :</p><p>" ای پسران دانش، چشم سر را پلک بآن نازکی از ديدن جهان</p><p>و آنچه در اوست بی‌بهره نمايد ديگر پرده آز اگر بر چشم دل فرود آيد</p><p>چه خواهد نمود. بگو ای مردمان تاريکی آز و رشک روشنائی جان را بپوشاند</p><p>چنانکه ابر روشنی آفتاب را "(٢) .</p><p>تجربيّات طولانی سرانجام صدق اين حقيقت از تعاليم انبياء را بمردم</p><p>ثابت کرده است که افکار و اعمال مبتنی بر خودخواهی و خودپسندی</p><p>بالضروره باعث مصيبت و بدبختی هيئت اجتماعی است. و اگر نوع بشر</p><p>نخواهد بخواری هلاک شود هر فردی بايد بامور همسايه خود مانند امور خود</p><p>بنگرد و منافع شخصی خود را تابع منافع عمومی عالم انسانی سازد و باينطريق</p><p>منافع فردی و عمومی بالمآل به بهترين وجه تأمين خواهد شد . حضرت بهاءاللّه ميفرمايند :</p><p>" يا ابن الانسان " لو تکون ناظراً الی الفضل ضع ما ينفعک وخذ ما ينتفع </p><p>به العباد. و ان تکن ناظراً الی العدل اختر لدونک ما تختاره لنفسک "(٣) .</p><p>حکومت</p><p>تعاليم حضرت بهاءاللّه در بارهء نظام اجتماعی حقيقی شامل دو نوع</p><p>مطالب مختلف است. يکنوع همانست که در رسائل ملوک و سلاطين نازل</p><p>گرديده و در بارهء حلّ مشکلات حکومتهائی است که در زمان حيات</p><p>حضرت بهاءاللّه در روی زمين وجود داشت. و نوع ديگر مربوط بنظام</p><p>جديدی است که در خود جامعهء بهائی تأسيس و توسعه خواهد يافت .</p><p>------------------------------------------------------------------------------</p><p>٢) لوح مانکچی ، مجموعهء الواح حضرت بهاءاللّه ، چاپ مصر ، صفحهء ٢٦٣ .</p><p>٣) کلمات فردوسيّه ، " اشراقات و الواح ديگر " صفحهء ١١٩ .</p><p/><p>ص ١٥٤</p><p>در اينجا بنظر ميرسد تضادّ شديدی باشد ميان عباراتی از قبيل :</p><p>" حقّ جلّ شأنه ناظر بقلوب عباد بوده و هست و دون آن از برّ و بحر و زخارف</p><p>و الوان کلّ را بملوک و سلاطين و امراء واگذارده "(٤) .</p><p>و عبارت " اليوم لايق آنکه کلّ باسم اعظم متشبّث شوند. نيست</p><p>مهرب و مفرّی جز او و ناس را متّحد نمايند "(٥) .</p><p>عدم مطابقت ظاهری اين دو نظر موقعی مرتفع ميشود که ما فرقی را</p><p>که حضرت بهاءاللّه ميان " صلح اصغر " و صلح اعظم " قائل شده در مدّ</p><p>نظر آوريم. در رسائلی که حضرت بهاءاللّه بملوک و سلاطين خطاب فرموده</p><p>از آنها دعوت شده است متّحد و متّفق شوند و برای حفظ و صيانت صلح</p><p>سياسی و تقليل تسليحات و تخفيف بارهائی که بر دوش مردم گذاشته شده</p><p>و همچنين برای تأمين زندگی طبقهء فقير اقدام نمايند. ولی از همان بيانات</p><p>کاملاً مستفاد ميشود که عدم اجابت و بی‌اعتنائی باحتياجات و مقتضيات</p><p>زمان منجر بجنگها و انقلاباتی خواهد شد که منتهی بواژگون شدن اساس</p><p>نظم کهن خواهد گرديد. بنابراين از يکطرف ميفرمايند " آنچه امروز</p><p>لازمست اطاعت حکومت و ... است " (٦) و از طرف ديگر ميفرمايند</p><p>" نفوسی که بجمع زخارف و آلاء دنيا مشغول و از حقّ از روی کبر اعراض</p><p>کرده‌اند اين نفوس خسر الدّنيا و الآخره هستند و عنقريب يد قدرت الهی</p><p>آنچه را که مالکند اخذ و ايشان را از ردای احسانش محروم سازد "(٧) .</p><p>و نيز " انّا قد جعلنا ميقاتاً لکم فاذا تمّت الميقات و ما اقبلتم الی اللّه</p><p>ليأخذکم عن کلّ الجهات و يرسل عليکم نفحات العذاب عن کلّ</p><p>الاشطار و کان عذاب ربّک لشديد "(٨) .</p><p>---------------------------------------------------------------------</p><p>٤) مجموعهء الواح حضرت بهاءاللّه ، چاپ مصر ، صفحهء ٣٦٥ .</p><p>٥) اقتدارات ، صفحهء ٢٩٤ .</p><p>٦) مجموعهء الواح حضرت بهاءاللّه ، چاپ مصر ، صفحهء ٣٦٦ .</p><p>٧) ترجمه از روی متن انگليسی کتاب .</p><p>٨) در يکی از الواح مبارکه نقل از نسخهء خطّی .</p><p/><p>ص ١٥٥</p><p>و نيز " آثار هرج و مرج مشاهده می‌شود چه که اسبابی که حال</p><p>موجود است بنظر موافق نميآيد "(٩) .</p><p>و نيز " انّا کتبنا علی نفسنا نصرک فی الملک و ارتفاع امرنا ولو لن يتوجّه</p><p>اليک احدٌ من السّلاطين "(١٠) .</p><p>" حضرت موجود در سبب و علّت اوّليّهء سکون و راحت امم و عمار</p><p>عالم ميفرمايد لابد بر اينست مجمع بزرگی در ارض برپا شود و ملوک</p><p>و سلاطين در آن مجمع مفاوضه در صلح اکبر نمايند و آن اينست که دول</p><p>عظيمه برای آسايش عالم بصلح محکم متشبّث شوند و اگر ملکی بر ملکی</p><p>برخيزد جميع متّفقاً بر منع قيام نمايند "(١١) .</p><p>حضرت بهاءاللّه با اينگونه نصائح اوضاعی را که بايد در آن</p><p>مسئوليّتها در سبيل مصالح عمومی در يوم اللّه بموقع اجرا در آيد مکشوف</p><p>فرموده است. از يکطرف ملل و امم را باتّحاد بين‌المللی دعوت ميفرمايند از</p><p>طرف ديگر صريحاً فرمانروايان را انذار مينمايند که هرگاه بجنگ و نزاع ادامه</p><p>دهند حکومت و اقتدار آنها تباه خواهد شد. اکنون تاريخ جديد با قيام</p><p>نهضتهای قهريّه که تمام ملّتهای متمدّن را بمرحلهء انهدام کشانيده و با توسعهء</p><p>جنگ و ستيز بميزانی که فتح و فيروزی را برای هر يک از طرفين مستحيل</p><p>ساخته صحّت و متانت اين انذار را تأييد مينمايد، ميفرمايند :</p><p>" لمّا نبذتم الصّلح الاکبر عن ورائکم تمسّکوا بهذا الصّلح الاصغر</p><p>لعلّ به تصلح امورکم و الّذين فی ظلّکم "(١٢) .</p><p>--------------------------------------------------------------------------------------</p><p>٩) لوح مقصود ، " دريای دانش " ، صفحهء ٢٥.١٠) سورهء ملوک .</p><p>١١) لوح مقصود ، " دريای دانش " ، صفحهء ١٦ .</p><p>١٢) لوح ملکه ويکتوريا نقل از کتاب " الواح نازله بملوک و رؤسای ارض " صفحهء ١٣٨</p><p>و صفحهء ١٣٥ .</p><p/><p>ص ١٥٦</p><p>باز ميفرمايند :</p><p>" والّذی جعله اللّه الدّرياق الاعظم والسّبب الاتمّ لصحّته هو اتّحاد</p><p>من علی الارض علی امر واحد و شريعة واحدة. هذا لا يمکن ابداً الّا بطبيب حاذق کامل مؤيّد "(١٣) .</p><p>منظور از صلح اصغر اتّحاد سياسی است که ميان دولتها حاصل</p><p>شود در حاليکه صلح اکبر عبارت از اتّحادی است که شامل کلّيّهء عوامل</p><p>روحانی و سياسی و اقتصادی باشد. ميفرمايند " زود است بساط عالم جمع</p><p>شود و بساط ديگر گسترده گردد "(١٤) .</p><p>در زمان قديم حکومت تنها بامور خارجی و شئون مادّی ميپرداخت ولی </p><p>حاليّه وظيفهء دولت شامل يک جنبه زعامت و از خودگذشتگی و علم و اطّلاع روحانی </p><p>نيز هست که حصول آن مگر برای کسانيکه توجّه بخدا دارند غير ممکن است .</p><p>آزادی سياسی</p><p>حضرت بهاءاللّه ميفرمايند با آنکه حکومت انتخابی اعمّ از محلّی يا</p><p>ملّی و يا بين‌المللی مقبول و محبوب است معذلک اين نوع حکومت تنها</p><p>موقعی ميسّر است که افراد جامعه بقدر کافی در مدارج رشد و کمال از</p><p>جهت شخصی و اجتماعی ارتقا يافته باشند. اگر بطور ناگهانی حکومت خود</p><p>مختاری بمردمی داده شود که تعليم و تربيت نداشته و دستخوش اميال نفسانی</p><p>بوده و در ادارهء مصالح عمومی تجربه نداشته باشند نتيجهء آن زيان‌آور خواهد بود </p><p>و هيچ چيز خطرناکتر از آن نيست که آزادی بکسانی داده شود که راه بهره‌گيری از آنرا ندانند .</p><p>------------------------------------------------------------------------------------------------------</p><p>١٣) لوح ملکه ويکتوريا نقل از کتاب " الواح نازله بملوک و رؤسای ارض " صفحهء ١٣٨و صفحهء ١٣٥ .</p><p>١٤) " منتخباتی از آثار حضرت بهاءاللّه ( گلينينگز-Gleanings ) شمارهء ٤ صفحهء ١٣ .</p><p/><p>ص ١٥٧</p><p>حضرت بهاءاللّه در کتاب اقدس ميفرمايند :</p><p>" فانظروا فی الناس و قلة عقولهم يطلبون ما يضرّهم و يترکون ما ينفعهم</p><p>الا انّهم من الهائمين. انّا نری بعض النّاس ارادوا الحرّيّة و يفتخرون بها اولئک</p><p>فی جهل مبين. انّ الحرّيّة تنتهی عواقبها الی الفتنة الّتی لا تخمد نارها کذلک</p><p>يخبرکم المحصی العليم. فاعلموا انّ مطالع الحرّيّة و مظاهرها هی الحيوان وللانسان</p><p>ينبغی ان يکون تحت سنن تحفظه عن جهل نفسه و ضرّ الماکرين. انّ الحرّيّة</p><p>تخرج الانسان عن شئون الادب والوقار و تجعله من الارذلين. فانظروا الخلق</p><p>کالاغنام لابدّ لها من راع ليحفظها انّ هذا لحقّ يقين. انّا نصدّقها فی بعض</p><p>المقامات دون الاخر انّا کنّا عالمين. قل الحرّيّة فی اتّباع اوامری لو انتم من</p><p>العارفين. لو اتّبع النّاس ما نزّلناه لهم من سماء الوحی ليجدنّ انفسهم فی حرّيّة</p><p>بحتة. طوبی لمن عرف مراد اللّه فيما نزّل من سماء مشيّته المهيمنة علی العالمين.</p><p>قل الحرّيّة الّتی تنفعکم انّها فی العبوديّة للّه الحقّ و الّذی وجد حلاوتها لا</p><p>يبدّلها بملکوت ملک السّموات و الارضين " .</p><p>برای بهبود و اصلاح وضع نژادها و ملل عقب مانده تعاليم الهی علاج</p><p>مؤثّر و قطعی است. وقتی ملّت و سياستمداران هر دو اين تعاليم را بياموزند</p><p>و بپذيرند ملل دنيا از جميع قيود رهائی يابند .</p><p>حکّام و رعايا</p><p>حضرت بهاءاللّه ظلم و اعتساف را اکيداً منع ميفرمايند. در کلمات مکنونه چنين مذکور است :</p><p>" ای ظالمان ارض، از ظلم دست خود را کوتاه نمائيد که قسم ياد</p><p>نموده‌ام از ظلم احدی نگذرم و اين عهدی است که در لوح محفوظ محتوم</p><p>داشتم و بخاتم عزّ مختوم " .</p><p>بايد زمامداران امور که تنظيم و ادارهء قوانين و نظامات بايشان محوّل</p><p>گشته " بحبل مشورت تمسّک نمايند و آنچه را سبب و علّت امنيّت و نعمت</p><p/><p>ص ١٥٨</p><p>و ثروت و اطمينان عباد است معيّن فرمايند و اجرا دارند. چه اگر بغير اين</p><p>ترتيب واقع شود علّت اختلاف و ضوضاء گردد "(١٥) .</p><p>از طرف ديگر مردم بايد نسبت بحکومت عادله مطيع و صديق باشند</p><p>و برای بهبود شئون ملّت بطريقه‌های تعليم و تهذيب و قدرت اخلاقی متّکی باشند نه بجبر و عنف .</p><p>حضرت بهاءاللّه ميفرمايند : " اين حزب در مملکت هر دولتی ساکن</p><p>شوند بايد بامانت و صدق و صفا با آن دولت رفتار نمايند "(١٦) . و نيز</p><p>ميفرمايند : " يا حزب اللّه، زيّنوا هياکلکم بطراز الامانة و الدّيانة ثمّ انصروا</p><p>ربّکم بجنود الاعمال و الاخلاق. انّا منعناکم عن الفساد و الجدال فی کتبی</p><p>و صحفی و زبری و الواحی و ما اردنا بذلک الّا علوّکم و سموّکم "(١٧) .</p><p>انتصاب و ترفيع</p><p>در انتصابات و تعيين وظائف ملاک عمل بايد تنها لياقت شخص برای</p><p>احراز آن مقام باشد و ملاحظات ديگر از قبيل ارشديّت و موقعيّت اجتماعی</p><p>و مالی و نسبت خانوادگی يا آشنائی و دوستی شخصی در مقابل آن ملاک</p><p>اصلی ناديده گرفته شود . حضرت بهاءاللّه در لوح اشراقات ميفرمايند :</p><p>" اشراق پنجم معرفت دول بر احوال مأمورين و اعطاء مناصب</p><p>باندازه و مقدار. التفات باين فقره بر هر رئيس و سلطانی لازم و واجب شايد</p><p>خائن مقام امين را غصب ننمايد و ناهب مقرّ حارس را " .</p><p>با کمی دقّت ميتوان دريافت که هرگاه اين اصل مقبوليّت عامّه يابد</p><p>و عمل شود تحوّلات حاصله در حيات اجتماعی ما حيرت‌آور خواهد بود.</p><p>-------------------------------------------------------------------------------------------------</p><p>١٥) لوح دنيا - مجموعهء الواح حضرت بهاءاللّه ، چاپ مصر ، صفحهء ٢٩٦ .</p><p>١٦) لوح بشارات - مجموعهء الواح حضرت بهاءاللّه ، چاپ مصر ، صفحهء ١١٨ .</p><p>١٧) لوح اشراقات - مجموعهء الواح حضرت بهاءاللّه، متضمّن اشراقات و الواح ديگر، صفحهء ٧٠.</p><p/><p>ص ١٥٩</p><p>وقتی بهر شخصی مقامی داده شود که متناسب با ذوق و استعداد او باشد</p><p>نتيجه آن خواهد شد که دل بکار داده و در شغل خود کمال مهارت</p><p>خواهد يافت و بخود و ديگران نفع سرشار خواهد رسانيد .</p><p>مشاکل اقتصادی</p><p>در تعاليم بهائی نسبت بلزوم اصلاح و تعديل روابط اقتصادی بين غنی</p><p>و فقير تأکيد شديد شده است. حضرت عبدالبهاء ميفرمايند :</p><p>" از جملهء اساس بهاءاللّه تعديل معيشت است. طبقات ناس مختلفند</p><p>بعضی در نهايت غنا هستند بعضی در نهايت فقر يکی در قصر بسيار عالی</p><p>منزل دارد يکی سوراخی ندارد يکی انواع طعام در سفره‌اش حاصل</p><p>است يکی نان خالی ندارد قوت يومی ندارد. و لذا اصلاح معيشت از برای</p><p>بشر لازم است نه آنکه مساوات باشد بلکه اصلاح لازم است والّا</p><p>مساوات ممکن نيست نظام عالم بهم ميخورد. نظم عالم چنين اقتضا مينمايد</p><p>که طبقات باشد نميشود بشر يکسان باشد زيرا در ايجاد بشر مختلفند ...</p><p>عالم بشر مانند اردوئی است اردو را سردار لازم و نفر نيز لازم. آيا ممکن</p><p>است که همه سردار يا صاحب منصب باشند يا همه سرباز باشند؟ البتّه</p><p>مراتب لازم است ... معذلک باز جايز نيست که بعضی در نهايت غنا</p><p>باشند و بعضی در نهايت فقر بايد اصلاح کرد و چنان قانونی گذارد که</p><p>از برای کلّ وسعت و رفاهيّت باشد نه يکی بفقر مبتلا و نه يکی نهايت غنا را</p><p>داشته باشد. مثلاً شخصی غنی که منتهی غنا را دارد نگذارد شخص ديگر</p><p>منتهی فقر را داشته باشد مراعات او را بکند تا آنهم راحت باشد. اين را</p><p>بايد بقوانين اجرا کرد نفس اغنيا بايد خودشان زيادی مال خود را بفقرا</p><p>انفاق کنند و همچنين قوانين مملکت بايد نوعی باشد که بموجب شريعة اللّه</p><p>هرگونه آسايش داشته باشد "(١٨) .</p><p>---------------------------------------------------------------------------------------</p><p>١٨) نطق حضرت عبدالبهاء در ١٦ نوامبر ١٩١١ در پاريس ، نقل از خطابات حضرت</p><p>عبدالبهاء جزء اول چاپ مصر صفحهء ١٧٠ .</p><p/><p>ص ١٦٠</p><p>مخزن عمومی</p><p>حضرت عبدالبهاء ميفرمايند که در هر شهر و ده يا قصبه تا آنجا که</p><p>ممکن است بايد ادارهء امور مالی در آن ناحيه بخود اهالی واگذار شود و آنها</p><p>نيز بسهم خود در مخارج حکومت مرکزی شرکت جويند. و يکی از منابع</p><p>عمدهء عايدات بايد ماليات تصاعدی بر درآمد باشد. هرگاه عايدات</p><p>شخصی از مخارج ضروری‌اش فزونی نداشته باشد بايد از پرداخت ماليات</p><p>معاف گردد ولی هرگاه درآمد شخصی از مخارج ضروری فزونی يابد ماليات</p><p>بايد بپردازد و تعيين چند در صد ماليات بنسبت اضافه عايدات بر مخارج</p><p>ضروری بيشتر شود . از طرف ديگر هرگاه شخصی بعلّت ناخوشی يا کسر</p><p>محصول يا هر علّت ديگری که مسئول آن نيست نتواند بقدر احتياجات</p><p>ضروری ساليانهء خود عايدات کافی کسب نمايد در اينصورت آنچه برای معيشت </p><p>و نگاهداری خود و خانواده‌اش کسر دارد بايد از صندوق عمومی پرداخته شود .</p><p>مخزن عمومی منابع درآمد ديگری هم خواهد داشت از قبيل اموال بی و‌ارث </p><p>و معادن و دفينه و تبرّعات و از جهت مصارف مخزن نيز بايد مبالغی بابت دستگيری </p><p>و حمايت عجزه و ايتام و کمک بمدارس و نگاهداری اشخاص کور و کر و بهداشت </p><p>عمومی منظور شود و باينطريق رفاه و آسايش عموم مردم فراهم خواهد شد " (١٩) .</p><p>مواسات</p><p>در نامه‌ای که حضرت عبدالبهاء بهيئت مرکزی برای اجرای صلح</p><p>دائمی در سال ١٩١٩ مرقوم فرموده‌اند چنين مذکور است :</p><p>--------------------------------------------------------------------------------</p><p>١٩) برای مشروحات بيشتر بخطابات حضرت عبدالبهاء در امريکا مراجعه شود .</p><p/><p>ص ١٦١</p><p>" و از جملهء تعاليم بهاءاللّه مواسات بين بشر است و اين مواسات</p><p>اعظم از مساوات است. و آن اينست که انسان خود را بر ديگری ترجيح</p><p>ندهد بلکه جان و مال فدای ديگران کند امّا نه بعنف و جبر که اين قانون</p><p>گردد و شخص مجبور بر آن شود بلکه بايد بصرافت طبع و طيب خاطر مال</p><p>و جان فدای ديگران کند و بر فقرا انفاق نمايد يعنی بآرزوی خويش چنانکه</p><p>در ايران در ميان بهائيان مجری است " .</p><p>وجوب اشتغال عموم بکار</p><p>يکی از مهمترين تعاليم حضرت بهاءاللّه در باره مسئلهء اقتصادی</p><p>اينست که همهء نفوس بايد بکار مفيد پردازند و بيکاره‌ای در کندوی</p><p>اجتماع نباشد و نفوس سالم و تندرست سربار جامعه نشوند، ميفرمايند :</p><p>" قد وجب علی کلّ واحد منکم الاشتغال بامر من الامور من الصّنايع </p><p>و الاقتراف و امثالها و جعلنا اشتغالکم بها نفس العبادة للّه الحقّ تفکّروا يا </p><p>قوم فی رحمة اللّه و الطافه ثمّ اشکروه فی العشيّ و الاشراق لا تضيّعوا اوقاتکم </p><p>بالبطالة و الکسالة و اشتغلوا بما تنتفع به انفسکم و انفس غيرکم کذلک قضی </p><p>الامر فی هذا اللّوح الّذی لاحت من افقه شمس الحکمة و التبيان ابغض الناس </p><p>عند اللّه من يقعد و يطلب تمسّکوا بحبل الاسباب متوکّلين علی اللّه مسبّب الاسباب "(٢٠) .</p><p>امروزه در عالم تجارت و معاملات چه بسيار از نيروی فعّالهء مردم</p><p>صرف ابطال و خنثی کردن مساعی ديگران از طريق منازعات و رقابتها</p><p>ميشود و چه بسيار قوا و مساعی در راههائی مصرف ميشود که از اينهم</p><p>زيانبخش‌تر است . هرگاه همانطور که حضرت بهاءاللّه امر فرموده‌اند همهء</p><p>مردم مشغول کار شوند و همهء کارها چه فکری و چه يدی بنفع نوع بشر باشد</p><p>-------------------------------------------------------------------------------</p><p>٢٠) بشارات ، مجموعهء الواح حضرت بهاءاللّه ، چاپ مصر ، صفحهء ١٢١ .</p><p/><p>ص ١٦٢</p><p>آنوقت ذخائر موجود برای احتياجات بهداشتی و رفاه و آسايش عمومی کاملاً</p><p>کفايت کرده و ديگر موردی برای وجود محلّه‌های کثيف غير بهداشتی و گرسنگی </p><p>و فقر و اسارت صنعتی و مباشرت باعمال پست مخالف صحّت پيدا نميشود .</p><p>رعايت اصول اخلاقی در ثروت</p><p>بموجب تعاليم بهائی ثروتی که از راه صحيح تحصيل و بطور صحيح</p><p>از آن استفاده شود ممدوح و مقبول است و خدمات نفوس بايد بطور شايسته</p><p>پاداش داده شود . حضرت بهاءاللّه در لوح طرازات ميفرمايند :</p><p>" اهل بها بايد اجر احدی را انکار ننمايند و ارباب هنر را محترم</p><p>دارند ... بايد بانصاف تکلّم نمود و قدر نعمت را دانست " .</p><p>در بارهء ربح نقود حضرت بهاءاللّه در لوح اشراقات ميفرمايند :</p><p>" اکثری از ناس محتاج باين فقره مشاهده ميشوند چه اگر ربحی در</p><p>ميان نباشد امور معطّل و معوّق خواهد ماند. نفسی که موفّق شود با همجنس</p><p>خود و يا هموطن خود و يا برادر خود مدارا نمايد و يا مراعات کند يعنی بدادن</p><p>قرض الحسن کميابست لذا فضلاً علی العباد ربا را مثل معاملات ديگر</p><p>که ما بين ناس متداول است قرار فرموديم يعنی ربح نقود ... حلال و طيّب</p><p>و طاهر است ... ولکن بايد اين امر باعتدال و انصاف واقع شود. قلم اعلی</p><p>در تحديد آن توقّف نموده حکمةً من عنده و وسعةً لعباده و نوصی اولياء اللّه</p><p>بالعدل و الانصاف و ما يظهر به رحمة احبّائه و شفقتهم بينهم انّه هو النّاصح</p><p>المشفق الکريم ... اجرای اين امور برجال بيت عدل محوّل شده تا</p><p>بمقتضيات وقت و حکمت عمل نمايند "(٢١) .</p><p>----------------------------------------------------------------------------------------</p><p>٢١) لوح اشراقات ، " مجموعهء الواح حضرت بهاءاللّه " متضمّن اشراقات و الواح ديگر</p><p>صفحات ٨٣ و ٨٤ و ٨٥ .</p><p/><p>ص ١٦٣</p><p>منع بردگی صنعتی</p><p>حضرت بهاءاللّه در کتاب اقدس خريد و فروش غلام و کنيز را منع</p><p>ميکنند و حضرت عبدالبهاء ميفرمايند که نه تنها خريد و فروش غلام و کنيز</p><p>مخالف حکم الهی است بلکه بردگی صنعتی نيز خلاف قانون الهی است.</p><p>و وقتی که آن حضرت در سال ١٩١٢ در ايالات متّحدهء امريکا در سفر بودند</p><p>بامريکائيها چنين خطاب فرمودند :</p><p>" در خلال سالهای ١٨٦٠ تا ١٨٦٥ شما موفّقيّت بزرگی کسب کرديد</p><p>و آن آزادی بردگان و الغاء مالکيّت آنان بود ولی امروز بايد بامری اعظم</p><p>مباشرت کنيد و آن الغاء استثمار و بردگی صنعتی است. زيرا حلّ مشاکل</p><p>اقتصادی هرگز بنزاع و صف‌آرائی سرمايه داران عليه رنجبران ميسّر نميشود</p><p>و حلّ اين مسئله برضايت خاطر و حسن تفاهم طرفين وابسته است و تنها باين</p><p>صورت است که امور انتظام پيدا ميکند و عدالت واقعی و پايدار برقرار می شود .</p><p>در ميان بهائيان رسوم نامشروع اخّاذی ، طمع ، زورگوئی ، شورش</p><p>و انقلاب عليه حکومت وجود ندارد و در آينده هيچوقت امکان نخواهد</p><p>داشت که اشخاص ثروت هنگفتی از دسترنج ديگران اندوخته کنند غنی</p><p>بطيب خاطر ثروتش را تقسيم خواهد کرد و اين امر بحالت طبيعی و بتدريج</p><p>از روی ميل و رضا حاصل ميشود و هرگز از راه جنگ و خونريزی صورت نميگيرد "(٢٢)٠</p><p>منافع کارفرمايان و کارگران موقعی بنحو احسن تأمين ميشود که با</p><p>مشورت دوستانه و همکاری و اشتراک عادلانه در کار و منافع توأم باشد تشبّث</p><p>بوسائل خشونت‌آميز ، اعتصاب و بيرون راندن کارگران نه تنها بمعاملات</p><p>و تجارت ضرر فوری خواهد زد بلکه بحال تمام جامعه زيان‌آور است.</p><p>---------------------------------------------------------------------</p><p>٢٢) ترجمه از نجم باختر جلد هفتم ، صفحهء ١٤٧ .</p><p/><p>ص ١٦٤</p><p>بنابراين وظيفهء دولت است که تدابيری اتّخاذ کند تا احتياج بتوسّل بچنين</p><p>اقدامات وحشيانه برای تصفيهء اختلافات پيش نيايد .</p><p>حضرت عبدالبهاء در ضمن نطقی در دوبلين ، نيوهامشاير در</p><p>امريکا چنين فرمودند : " حال ميخواهم قانون الهی را برای شما بيان کنم.</p><p>بمقتضای قانون الهی بمستخدمين نبايد فقط اجرت معلومی داد بلکه بايد در</p><p>منافع هر کاری سهمی داشته باشند. امّا مسئلهء اشتراکيّون بسيار مشکل</p><p>است باعتصاب حلّ نشود دول عالم بايد بالاتّحاد انجمنی تشکيل دهند</p><p>و اعضای آن از مجالس شورای حکومتی و اشراف ملّت انتخاب گردند</p><p>و بکمال حکمت و قدرت قانونی ترتيب دهند که نه بسرمايه د‌اران ضرر</p><p>و زيان وارد آيد و نه رنجبران محتاج آب و نان باشند بکمال اعتدال وضع</p><p>قانونی شود و بعد اعلان بعموم گردد که حقوق کارگران از هر جهت</p><p>محفوظ است و همچنين حفظ حقوق سرمايه د‌اران نيز بايد مصون بماند. وقتی</p><p>که چنين قانون عمومی گذاشته شود و برضايت طرفين باشد اگر باز</p><p>اعتصابی واقع شود جميع دول عالم متّفقاً بمقاومت برخيزند. تا چنين نشود</p><p>روز بروز بدتر شود خصوصاً در اروپا مسائل هولناک بظهور رسد. يکی از</p><p>اسباب جنگ عمومی اروپا همين مسئله خواهد بود. صاحبان املاک و معادن</p><p>و معامل بايد مستخدمين را در ارباح شريک کنند و از واردات سهم معيّنی</p><p>بعمّال بدهند و اين علاوه بر اجرتشان باشد يعنی قدری از واردات عمومی</p><p>آن اداره و کارخانه تا عمّال نيز بجان و دل خدمت کنند "(٢٣) .</p><p>وصيّت و ميراث</p><p>حضرت بهاءاللّه ميفرمايند هر شخصی مختار است در زمان حيات</p><p>نسبت بدارائی خود هرطور ميخواهد عمل نمايد و بر هر کس فرض است</p><p>-------------------------------------------------------------------------</p><p>٢٣) نقل از نجم باختر جلد ٨ شمارهء ١ ، صفحهء ٧ ( ترجمه ) .</p><p/><p>ص ١٦٥</p><p>وصيّت‌نامه بنويسد و در آن قيد نمايد بعد از فوت نسبت باموال او چگونه</p><p>رفتار شود. و چون شخصی بدون وصيّتنامه فوت شود قيمت اموال و دارائی او</p><p>بايد برآورد شود و ميان هفت طبقه ورّاث ذيل بنسبتی معيّن تقسيم گردد :</p><p>اولاد - زن يا شوهر - پدر - مادر - برادران - خواهران و معلّم و سهم هر</p><p>طبقه بترتيب از طبقهء قبلی کمتر در نظر گرفته شده است. در مورد فقدان</p><p>يک يا بيشتر از اين طبقات سهم متعلّق بآنها بخزانهء عمومی ميرود تا برای</p><p>اعانت فقرا و ايتام و اشخاص بيوه صرف شود يا بمصرف امور عامّ المنفعه</p><p>برسد. و هرگاه متوفّی هيچگونه وارثی نداشته باشد آنوقت تمام دارائی او</p><p>بخزانهء عمومی تعلّق ميگيرد . در شريعت حضرت بهاءاللّه هرگاه شخصی</p><p>بخواهد جميع دارائی خود را بيکنفر ببخشد مانعی ندارد ولکن بهائيان</p><p>طبيعةً در موقع نوشتن وصيّتنامه بدستور حضرت بهاءاللّه در مورد ماترک بدون </p><p>وصيّت که بايد ميان عدّه کثير ورّاث تقسيم گردد توجّه کامل خواهند داشت .</p><p>تساوی زن و مرد</p><p>يکی از اصول اجتماعی که حضرت بهاءاللّه بآن بسيار اهميّت</p><p>ميدهند اينست که زنان بايد با مردان مساوی شناخته شوند و از حقوق</p><p>و امتيازات مساوی تعليم و تربيت و امکانات مساوی برخوردار گردند</p><p>و بزرگترين وسيله برای حصول آزادی نسوان را تعليم و تربيت عمومی مقرّر</p><p>ميفرمايند . دختران بايد مانند پسران تربيت شوند و در حقيقت تعليم و تربيت</p><p>دختران مهمتر از پسران است زيرا اين دختران روزی مادر گردند و مادران</p><p>نخستين مربّيان نسل جوان خواهند بود . اطفال مانند شاخه‌های سبز</p><p>تر و تازه هستند که چون تربيت اوّليه درست باشد راست ببار آيند و هرگاه</p><p>تربيت نادرست باشد کج شوند و تا آخر عمر تحت تأثير پرورش سالهای اوّليّهء زندگی </p><p>بمانند. پس ملاحظه ميشود که تربيت صحيح دختران چقدر اهميّت دارد .</p><p/><p>ص ١٦٦</p><p>حضرت عبدالبهاء در ضمن مسافرتهائی که بمغرب زمين فرمودند در</p><p>موارد عديده تعاليم بهائی را در اينخصوص توضيح و تشريح فرمودند. از</p><p>جمله در انجمن آزادی نسوان در لندن در ژانويهء ١٩١٣ چنين فرمودند :</p><p>" عالم انسانی مانند طيری است که دو بال دارد يک جناح رجال</p><p>و يکی نساء است و تا هر دو جناح قوی و با يک قوّهء مؤيّد نشوند طير را</p><p>پرواز بسوی آسمان ممکن نه. بمقتضای روح اين عصر زنان بايد ترقّی کنند</p><p>و وظيفه‌شان را بتمامه در مدارج حيات اجرا دارند مثل مردان شوند بايد</p><p>بدرجهء رجال رسند و در حقوق متساوی گردند. اينست اميد من و اينست</p><p>يکی از تعاليم اساسی حضرت بهاءاللّه. بعضی از اهل فنّ برآنند که دماغ</p><p>يعنی مغز سر رجال وزين‌تر از مغز سر نسوانست و اين را دليل تفوّق</p><p>رجال بر نساء اقامه کنند. ولی چون ملاحظه کنيم می‌بينيم سرهای بعضی از</p><p>رجال کوچک و صغير است و بايد مغز سرشان هم ضعيف باشد معذلک در</p><p>کمال هوش و ذکاء و قوای ادراکشان عظيم است. و برخی ديگر با سرهای</p><p>بزرگ که بايد مغز سرشان هم وزين باشد با وجود اين بی‌هوش و بيفکرند.</p><p>پس ميزان هوش و تفوّق خفّت و ثقليّت مغز سر نيست. و چون رجال بخواهند</p><p>تفوّق خود را بر نساء ثابت کنند متشبّث باين گونه دلائل و براهين شوند</p><p>و بگويند که از زنان امور عظيمه‌ای تا کنون مثل مردان بظهور نرسيده. اين</p><p>حجّت و برهانشان واهی و ضعيف است وقايع تاريخيّه را بنظر نياورند و اگر</p><p>اطّلاعشان بر تاريخ کاملاً احاطه داشت البتّه مطّلع و واقف ميشدند که در</p><p>ازمنهء سابقه از عظماء نساء امور جليله و وقايع عظيمه‌ای ظاهر شد و امروز</p><p>نيز بسياری موجود و باعمال مهمّه‌ای مشغولند "(٢٤) .</p><p>در اينجا حضرت عبدالبهاء اقدامات برجسته زنوبيا و ساير نسوان</p><p>عاليقدر گذشته را توصيف نموده و در خاتمه از مريم مجدليّه تمجيد فراوان</p><p>--------------------------------------------------------------------------</p><p>٢٤) ترجمه .</p><p/><p>ص ١٦٧</p><p>فرمودند که بدون خوف و هراس در ايمان خود پايدار بماند در حاليکه ساير</p><p>حواريّون متزلزل شدند و بعد فرمودند :</p><p>" در اين ايّام از جملهء نساء يکی قرّة ‌العين بود صبيّهء يکی از علماء</p><p>اسلام. در آغاز ظهور حضرت باب چنان آثار غريب و قدرت و شجاعتی</p><p>عجيب از او ظاهر شد که از شنيدنش کلّ را حيران کرد و بر خلاف</p><p>عادات قديمهء ايرانيان حجاب را برداشت و بکلّی کشف نقاب نمود و اگر</p><p>چه تکلّم با رجال خارج از آداب ملحوظ ميشد معذلک اين زن بقسمی با</p><p>جرئت و دلير بود که با اعلم علما مباحثات علميّه مينمود و در هر مجلسی</p><p>غالب و فائق بر کلّ بود. حکومت ايران او را مسجون نمود در کوچه و بازار</p><p>سنگسار شد تکفيرش نمودند و از شهر بشهر منفی ساختند و بقتلش تهديد</p><p>کردند ولکن در عزمش ابداً تهاون و فتوری در سبيل خدمت و طلب آزادی</p><p>خواهران خود حاصل نشد بکمال شجاعت تحمّل هر بلائی و صدمه و ايذائی</p><p>نمود حتّی در سجن جمعی را تبليغ کرد. وقتی که در منزل يکی از وزراء</p><p>محبوس بود مخاطباً بوزير گفت البّه بکمال سهولت هر وقت اراده کنيد مرا</p><p>بقتل ميرسانيد امّا بدانيد که خلاصی و آزادی نسوان را ممکن نيست منع</p><p>نمائيد. باری چون ميقات حيات حزن‌انگيزش بسر آمد او را بباغی بردند</p><p>و خفه کردند قشنگترين لباس در آن يوم در بر نموده بود که گويا به جشن</p><p>زفافی عازم است و در کمال حشمت و شجاعت جان رايگان نمود و نفوسی</p><p>که او را ديده بودند از حيرت و تأثّر مدهوش شدند. فی الحقيقه بسيار با</p><p>جرئت بود. امروز در ايران بين بهائيان زنانی موجود که بدون پروا بکمال</p><p>جرئت بافصح بيان در بين جمهور و اعيان بنثر و نظم لسان نطق بگشايند</p><p>و در مجالس و محافل خطابه القا کنند. زنان بايد روز بروز ترقّی نمايند و در</p><p>علوم و معارف و تاريخ معلومات کافيه حاصل کنند تا کمالات عالم انسانی</p><p>مکمّل شود. عنقريب بحقوق خود نائل گردند و رجال مشاهده خواهند نمود</p><p>چگونه نساء بکمال جدّ و جهد باکتساب علوم و آداب پردازند سبب عزّت</p><p>ملک و مملکت شوند دشمن جنگ گردند نغمه مساوات بسرايند و تساوی</p><p/><p>ص ١٦٨</p><p>حقوقشانرا مطالبه کنند. اميد من اينست که در جميع شئون حيات ترقّی</p><p>نمائيد و تاج عزّت ابديّه بر سر نهيد "(٢٥) .</p><p>زنان و عصر جديد</p><p>هرگاه وجههء نظر نسوان مورد توجّه و عنايت قرار گيرد و بطبقهء نسوان</p><p>اجازه داده شود عقيدهء خود را در طريق تمشيت امور اجتماعی بنحو شايسته</p><p>بيان کنند در آن هنگام بايد منتظر بود در اموری مانند بهداشت عمومی -</p><p>اعتدال در امور - صلح و رعايت ارزشهای حيات فردی که در دورهء</p><p>قديم تسلّط مردان اغلب متروک و معوّق مانده بود تغيير و پيشرفتی عظيم</p><p>حاصل شود و هر نوع بهبودی که در اينموارد حاصل شود اثرات و نتايج</p><p>وسيع و مفيد در جامعه ببار خواهد آورد.</p><p>حضرت عبدالبهاء ميفرمايند :</p><p>" در قديم دنيا با زور اداره ميشد و مرد چون جسماً و فکراً از زن</p><p>قوی‌تر و زورمندتر بود بر او غالب و مسلّط بود ولی حال وضع عوض شده</p><p>و اعمال زور و عنف تسلّط خود را از دست داده است و اکنون هوشياری</p><p>و فهم و فراست فطری و خصائل روحانی محبّت و خدمت که در زن قوی</p><p>است تفوّق و غلبه يافته است. و باين مناسبت عصر جديد بيشتر با عواطف</p><p>و نوايای زنان آميخته است تا با صلابت مردان يا اگر بخواهيم روشنتر</p><p>و صحيحتر بگوئيم عصری خواهد بود که در آن دو عنصر مرد و زن در ايجاد</p><p>تعادل و هم آهنگی در مدنيّت بطور يکسان مؤثّر خواهند بود "(٢٦) .</p><p>-----------------------------------------------------------------------------------</p><p>٢٥) ترجمه.٢٦) نقل از نجم باختر جلد سوّم شمارهء ٣ ، صفحهء ٤ ( ترجمه ) .</p><p/><p>ص ١٦٩</p><p>نهی از توسّل به زور</p><p>برای حصول آزادی نسوان و همچنين در موارد ديگر حضرت بهاءاللّه</p><p>توصيه ميفرمايند از توسّل به شدّت عمل و جبر و عنف خودداری شود. بهترين</p><p>نمونهء طرز مشی بهائی در بارهء اصلاح اجتماعی راهی است که زنان بهائی</p><p>در ايران و مصر و سوريّه ارائه داده‌اند. در اين کشورها عادت بر اين</p><p>جاری است که زنان مسلمان در خارج از خانه چهرهء خود را بپوشانند.</p><p>حضرت باب فرمودند در ظهور جديد زنان از زحمت اين قيد آزاد خواهند</p><p>شد ولی حضرت بهاءاللّه به پيروان خود نصيحت ميفرمايند تا جائيکه مسئله</p><p>مخالف اخلاق نيست بهتر است تا روشن شدن افکار بجای آنکه با مردم</p><p>محيط خود معارضه کنند و خصومت آنان را بيهوده برانگيزند با اين عادت</p><p>مدارا نمايند . بنابراين زنان بهائی هر چند بخوبی ميدانند که عادت قديمهء</p><p>حجاب برای مردم روشنفکر غير لازم و زحمت افزاست معذلک از جهت اينکه</p><p>مبادا با کشف حجاب در ملأ عام طوفان تعصّبات و ضدّيّت مخالفان را برانگيزند</p><p>عجالتاً اين موضوع را مسکوت گذاشته‌اند (٢٧). و اين سازش با عادات قوم</p><p>بهيچوجه منبعث از ترس و بيم نيست بلکه بعلّت شدّت اطمينان بقوّهء تعليم</p><p>و تربيت و اثرات حياتبخش آئين حقيقی در تقليب نفوس است. در حقيقت</p><p>بهائيان در اين بلدان تمام نيروی خود را بتعليم و تربيت اولاد مخصوصاً</p><p>دختران و ترويج و پيشرفت مبادی بهائی صرف مينمايند و بخوبی ميدانند که</p><p>هر قدر حيات روحانی جديد در ميان مردم توسعه و انتشار يابد بهمان نسبت</p><p>عادات قديمه و تعصّبات تدريجاً کم ميشود چنانکه کاسبرگهای غنچه در</p><p>بهار هنگاميکه برگهای جديد و گلبرگها در آفتاب باز ميشود طبيعتاً و بالضّروره ميريزند .</p><p>------------------------------------------------------------------------------------------------</p><p>٢٧) اين قسمت بهنگام نگارش کتاب راجع است و حاليّه حجاب برداشته شده‌است( مترجم ) .</p><p/><p>ص ١٧٠</p><p>تعليم و تربيت</p><p>تعليم و تربيت يعنی آموزش و راهنمائی نفوس و رشد و پرورش قوای</p><p>فطری انسان همواره مقصد عالی انبياء عظام از بدو پيدايش عالم بوده و در</p><p>تعاليم بهائی با روشنترين عبارات اهميّت اساسی و امکانات بی‌پايان تعليم</p><p>و تربيت تصريح گرديده است . در عالم مدنيّت معلّم نيرومندترين عامل</p><p>محسوب است و شغل تعليم عاليترين مقامی است که شخص بتواند آرزو</p><p>کند . تربيت از رحم مادر شروع ميشود و تا پايان عمر ادامه دارد و از لوازم</p><p>ذاتی حيات حقيقی و اساس سعادت فردی و اجتماعی است. و چون تعليم</p><p>و تربيت بنحو صحيح عموميّت يابد عالم انسانی تقليب گردد و جهان بهشت</p><p>برين شود. در حال حاضر شخصی که حقيقتاً خوب تربيت شده باشد</p><p>نادرالوجود است زيرا ميتوان گفت همه دارای تعصّبات بيجا و مرام و آرزوی</p><p>نادرست و نظريّات باطل و عادات سخيفه هستند که از بدو طفوليّت در</p><p>آنها رسوخ نموده است. و چه نادرند نفوسی که از صغر سنّ با تمام قلب</p><p>درس محبّت اللّه آموخته باشند و عمر خود را وقف آن کنند و خدمت بعالم</p><p>انسانی را عاليترين مقصد حيات شمرند و قوای خود را برای سعادت و خير</p><p>عموم تجهيز نمايند. و حال آنکه بطور قطع و يقين اساس تعليم و تربيت</p><p>صحيح همين مراتب مذکوره است و تنها انباشتن حافظه با قضايای رياضی</p><p>و قواعد صرف و نحو و جغرافيا و زبانهای خارجی و غيره تأثيری در به وجود</p><p>آوردن اشخاص بزرگوار و مفيد بحال جامعه ندارد . حضرت بهاءاللّه</p><p>ميفرمايند که تعليم و تربيت بايد عمومی باشد، در کتاب اقدس ميفرمايند :</p><p>" کُتب علی کلّ اب تربية ابنه و بنته بالعلم و الخطّ و دونهما عمّا حدّد</p><p>فی اللّوح و الّذی ترک ما امر به فللأمناء ان يأخذوا منه ما يکون لازماً</p><p>لتربيتهما ان کان غنيّاً والّا يرجع الی بيت العدل انّا جعلناه مأوی الفقراء و</p><p>المساکين. انّ الّذی ربّی ابنه او ابناً من الابناء کأنّه ربّی احد ابنائی " .</p><p>و در لوح دنيا ميفرمايند :</p><p/><p>ص ١٧١</p><p>" جميع رجال و نساء آنچه را که از اقتراف و زراعت و امور ديگر</p><p>تحصيل نمايند جزئی از آنرا از برای تربيت و تعليم اطفال نزد امينی وديعه</p><p>گذارند و باطّلاع امنای بيت عدل صرف تربيت ايشان شود " .</p><p>اختلافات فطری در طبيعت بشری</p><p>بر طبق نظر بهائی طبيعت طفل مانند موم نيست که بميل معلّم بهر</p><p>صورتی که آنرا بخواهد درآورد بلکه هر کس از ابتدا خصلتی خدا داده</p><p>و شخصيّت خاصّ دارد که از طريق مخصوص بخود ميتواند ببهترين وجه</p><p>رشد و نما نمايد. و آن راه در مورد هرکس منحصر بفرد است چندانکه دو</p><p>شخص از حيث ذوقيّات و قابليّات يکسان نيستند. و مربّی حقيقی هرگز دو</p><p>فطرت را مجبور نميکند در قالب واحد در آيند بلکه با کمال ملايمت سعی</p><p>ميکند فطرت جوان را آنطور که هست رشد دهد و تشويق و حمايت نمايد</p><p>و خوراک و کمکی را که نياز دارد باو برساند. وظيفهء مربّی شبيه باغبانی</p><p>است که از گياهان مختلف نگاهداری مينمايد. يک گياه طالب آفتاب</p><p>درخشان است و ديگری سايه و برودت - يکی آب زياد ميخواهد</p><p>و ديگری جای خشک ميطلبد - يکی در شنز‌ار رشد ميکند و ديگری در</p><p>خاک نرم و پر قوّت و هر يک از اينها بايد احتياجات مخصوص خود را بدست</p><p>آورد وگرنه کمالات آن هرگز ظاهر و مکشوف نخواهد شد . حضرت</p><p>عبدالبهاء ميفرمايند : " انبيا نيز تصديق اين رأی را ميفرمايند که تربيت</p><p>نهايت تأثير در بشر دارد ولی ميفرمايند عقول و ادراکات در اصل فطرت</p><p>نيز متفاوتست و اين امر بديهی است قابل انکار نه. چنانکه ملاحظه مينمائيم</p><p>اطفالی هم سنّ و هموطن و هم جنس بلکه از يک خاندان در تحت تربيت</p><p>يک شخص پرورش يابند با وجود اين عقول و ادراکاتشان متفاوت ...</p><p>خزف هر چه تربيت شود لؤلؤ لالا نگردد و سنگ سياه گوهر جهانتاب</p><p>نشود و حنظل و زقّوم بتعليم و تربيت شجرهء مبارکه نگردد يعنی تربيت گوهر</p><p/><p>ص ١٧٢</p><p>انسان را تبديل نکند ولکن تأثير کلّی نمايد و بقوّهء نافذه آنچه در حقيقت</p><p>انسان از کمالات واستعداد مندمج و مندرج بعرصهء ظهور آرد "(٢٨) .</p><p>پرورش اخلاق</p><p>در تعليم و تربيت آنچه اهميّت فوق العاده دارد پرورش اخلاق است.</p><p>در اين مورد پرورش و کردار نمونه و سرمشق بودن بيشتر از پند و اندرز دادن</p><p>اثر دارد و طرز زندگی و اخلاق پدر و مادر و معلّم و معاشرين طفل عوامل</p><p>بسيار مهمّی بشمار ميروند . انبيای الهی بزرگترين مربّيان نوع بشرند و نصائح</p><p>و مواعظ و شرح حيات آنان را بايد همينکه مغز طفل مستعدّ پذيرفتن آن شود</p><p>باو تلقين نمود. در اين مقام تعاليم حضرت بهاءاللّه مربّی اعظم عالم انسانی که اساس </p><p>مدنيّت آينده بر آن استوار خواهد بود حائز اهميّت مخصوص است. آن حضرت ميفرمايند :</p><p>" علّموا ذرّيّاتکم ما نزّل من سماء العظمة و الاقتدار ليقرئوا الواح</p><p>الرّحمن باحسن الالحان فی الغرف المبنيّة فی مشارق الاذکار "(٢٩) .</p><p>علوم و فنون و صنايع</p><p>در ديانت بهائی آموختن علوم و فنون و صنايع و حِرَف مفيده مهمّ و لازم</p><p>است . حضرت بهاءاللّه ميفرمايند :</p><p>" علم بمنزلهء جناح است از برای وجود و مرقات است از برای صعود</p><p>تحصيلش بر کلّ لازم ولکن علومی که اهل ارض از آن منتفع شوند نه</p><p>علومی که بحرف ابتدا شود و بحرف منتهی گردد . صاحبان علوم و صنايع را</p><p>-------------------------------------------------------------------------------</p><p>٢٨) مکاتيب عبدالبهاء جلد اول صفحهء ٣٣٢.٢٩) کتاب اقدس .</p><p/><p>ص ١٧٣</p><p>حقّ عظيم است بر اهل عالم ... فی الحقيقه کنز حقيقی از برای انسان علم</p><p>اوست و اوست علّت عزّت و نعمت و فرح و نشاط و بهجت و انبساط "(٣٠) .</p><p>طرز رفتار با مجرمين</p><p>حضرت عبدالبهاء در بارهء طرز رفتار صحيح نسبت به مجرمين چنين ميفرمايند :</p><p>" ... اصل اينست که بايد نفوس را چنان تربيت نمود که ... از ارتکاب </p><p>جرائم چنان اجتناب و استيحاش نمايند که در نزد ايشان نفس جرم اعظم عقوبت </p><p>و نهايت عذاب و قصاص باشد لهذا جرمی واقع نگردد تا قصاص جاری شود ...</p><p>اگر نفسی بنفسی ظلمی کند ستمی کند تعدّی کند و آن شخص</p><p>مقابله بالمثل نمايد اين انتقام است واين مذموم است. زيرا زيد اگر پسر</p><p>عمرو را بکشد عمرو حقّ ندارد پسر زيد را بکشد اگر بکشد انتقام است</p><p>اين بسيار مذموم است بلکه بايد بالعکس مقابله کند عفو کند بلکه اگر</p><p>ممکن شود اعانتی به متعدّی نمايد. اين نوع سزاوار انسانست بجهت اينکه از</p><p>برای او از انتقام چه ثمری حاصل هر دو عمل يکی است اگر مذموم</p><p>است هر دو مذموم است نهايت اينست که اين مقدّم بود و آن مؤخّر. امّا</p><p>هيئت اجتماعيّه حقّ محافظه و حقّ مدافعه دارد زيرا هيئت اجتماعيّه بغضی</p><p>ندارد عداوتی بقاتل ندارد امّا مجرّد بجهت حفظ ديگران قاتل را حبس کند</p><p>يا قصاص نمايد که ديگران محفوظ مانند ...</p><p>پس اينکه حضرت مسيح ميفرمايد که اگر کسی طرف راست ترا</p><p>بزند طرف چپ را بياور اين مقصد تربيت ناس بود نه مقصد اينست که</p><p>اگر چنانچه گرگی ميان گله بيفتد و بخواهد جميع آن گلهء گوسفند را بدرد</p><p>------------------------------------------------------------------------------</p><p>٣٠) لوح تجلّيات ، " مجموعهء الواح مبارکهء حضرت بهاءاللّه " متضمّن اشراقات و</p><p>الواح ديگر صفحهء ٢٠٣ .</p><p/><p>ص ١٧٤</p><p>آن گرگ را اعانت کنيد بلکه اگر حضرت مسيح ميديدند که گرگ را داخل</p><p>گله شده است و جميع گله را محو خواهد نمود لابدّ آن گرگرا منع ميفرمودند ...</p><p>قوام هيئت اجتماعيّه بعدل است ... پس حضرت مسيح را مقصد از</p><p>عفو و سماح نه اينست که اگر ملل سائره بر شما هجوم کنند خانمان شما را</p><p>بسوزانند اموال را غارت کنند بر اهل و عيال و اولاد تعدّی نمايند و هتک</p><p>ناموس کنند شما در مقابل آن لشکر ستمکار تسليم شويد تا هر ظلم و تعدّی</p><p>مجری دارند بلکه مراد حضرت مسيح معاملهء خصوصی در ميان دو شخص</p><p>است که اگر شخصی بديگری تعدّی نمايد متعدّی عليه بايد عفو نمايد. امّا</p><p>هيئت اجتماعيّه بايد محافظه حقوق بشريّه نمايد ...</p><p>يک چيز ديگر باقی ماند و آن اينست که هيئت اجتماعيّه همواره شب</p><p>و روز بترتيب قوانين مجازات و تهيّه و تدارک آلات و ادوات قصاص پردازند</p><p>زندان مهيّا کنند و زنجير تدارک نمايند و محلّ نفی و سرگونی و زجر و مشقّت</p><p>گوناگون ترتيب دهند تا باين وسائط اصحاب جرم را تربيت نمايند و حال</p><p>آنکه اين وسائط سبب تضييع اخلاق گردد و تبديل احوال. بلکه هيئت</p><p>اجتماعيّه بايد شب و روز بکوشد و منتهای همّت را بگمارد که نفوس تربيت</p><p>شوند و روز بروز ترقّی کنند و در علوم و معارف توسّع يابند و کسب فضائل</p><p>نمايند و تحصيل آداب کنند و از درندگی اجتناب نمايند تا جرم واقع نشود "(٣١) .</p><p>تأثير مطبوعات و اوراق اخبار</p><p>اهميّت طبع و نشر اخبار بمنظور نشر علوم و معارف و تربيت نفوس</p><p>و همچنين اثراتش در پيشرفت تمدّن مشروط بآنکه در مجرای صحيح هدايت</p><p>--------------------------------------------------------------------------------</p><p>٣١) کتاب " مفاوضات " فصل " مجرم مستحقّ عقوبت است يا عفو ".</p><p/><p>ص ١٧٥</p><p>شود از مسائلی است که از طرف حضرت بهاءاللّه مورد تصديق و تقدير</p><p>قرار گرفته است، چنانکه ميفرمايند :</p><p>" امروز اسرار ارض امام ابصار موجود و مشهود و اوراق اخبار طيّار.</p><p>روزنامه فی الحقيقه مرآت جهان است اعمال و افعال احزاب مختلفه را مينمايد</p><p>هم مينمايد و هم ميشنواند مرآتی است که صاحب سمع و بصر و لسان است</p><p>ظهوريست عجيب و امری است بزرگ. ولکن نگارنده را سزاوار آنکه از</p><p>غرض نفس و هوی مقدّس باشد و بطراز عدل و انصاف مزيّن و در امور</p><p>بقدر مقدور تفحّص نمايد تا بر حقيقت آن آگاه شود و بنگارد . در امر</p><p>اين مظلوم آنچه ذکر نموده‌اند اکثری از راستی محروم بوده. گفتار نيک و صدق در </p><p>بلندی مقام و شأن مانند آفتابست که از افق سماء دانش اشراق نموده "(٣٢) .</p><p>-------------------------------------------------------------------------------------</p><p>٣٢) لوح " طرازات " ، " مجموعهء الواح حضرت بهاءاللّه " متضمّن اشراقات و الواح</p><p>ديگر صفحات ١٥٤ و ١٥٥ .</p><p/><p>ص ١٧٧</p><p>فصل دهم</p><p>راه صلح</p><p>" قل قد جاء الغلام ليحيی العالم و يتّحد من علی الارض کلّها</p><p>فسوف يغلب ما اراد اللّه و تری کلّ الارض جنّة الابهی ... "(١)</p><p>نزاع يا الفت</p><p>در قرن گذشته دانشمندان اوقات زيادی صرف مطالعهء تنازع بقا در</p><p>عالم نبات و حيوان نمودند و در بحبوحهء گرفتاريهای حيات اجتماعی بسياری از</p><p>آنان از مبادی و اصولی استمداد و هدايت طلبيدند که در عالم سفلای</p><p>طبيعت صحيح و معتبر بود و از اينرو باين نتيجه رسيدند که رقابت و تنازع از</p><p>ضروريّات حيات است و کشتار بيرحمانهء اعضای ضعيف جامعه عملی</p><p>صحيح بلکه از جهت اصلاح نژاد لازم و ضروری است. ولکن حضرت</p><p>بهاءاللّه ميفرمايند هرگاه بخواهيم در مدارج ترقّی صعود نمائيم بايد بعوض</p><p>بعقب نگريستن و توجّه بعالم حيوان ، نظر خود را بجلو و بطرف بالا معطوف</p><p>داريم و حيوانات را مقتدای خود نشمريم بلکه پيمبران را هادی و راهنمای</p><p>خود بدانيم . اصول وحدت و ائتلاف و شفقت و وداد که از طرف انبيای</p><p>عظام تعليم داده شده درست نقطهء مقابل تنازع بقائی است که درعالم</p><p>حيوان حکمفرماست و ما بايد از ميان اين دو يکی را برگزينيم زيرا توافق بين</p><p>آنها امکان پذير نيست . حضرت عبدالبهاء ميفرمايند :</p><p>-------------------------------------------------------------------------------</p><p>١) لوح رئيس ، مجموعهء الواح حضرت بهاءاللّه ، چاپ مصر ، صفحهء ٩٠ .</p><p/><p>ص ١٧٨</p><p>" در عالم طبيعت تنازع بقا حکمفرماست که نتيجهء آن بقای انسب</p><p>است و اين قانون يعنی بقای انسب اساس همهء مشکلات است سبب جنگ</p><p>و نزاع و کينه و بغض و عداوت بين نوع انسانی است. در عالم طبيعت ظلم</p><p>است حبّ ذات است تعدّی است تسلّط است غصب حقوق ديگران</p><p>است و ساير صفات مذمومه‌ای که از نقائص عالم حيوانی است لهذا تا</p><p>زمانی که اين خصائص دنيّه عالم طبيعت در بين ابناء انسان استيلای تامّ</p><p>دارد نجاح و فلاح مستحيل است. طبيعت جنگجو است طبيعت خونخوار</p><p>است طبيعت غدّار است زيرا طبيعت بيخبر از حضرت پروردگار است</p><p>و سبب همين است که اين صفات ظالمانه از خصائص طبيعی عالم حيوانی</p><p>است. لهذا حضرت ربّ العالمين نظر بمحبّت و رأفت عظمی ارسال رسل</p><p>و انزال کتب فرمود تا بتربيت الهی نفوس انسانی از فساد طبيعت و ظلمت</p><p>جهل و نادانی نجات يابد و بفضائل معنويّه و صفات روحانيّه متّصف شود</p><p>و مشرق سنوحات رحمانيّه گردد ... ولی صد هزار افسوس که تعصّب جاهلانه و </p><p>اختلافات بی‌اساس و عداوت مذهبی در بين ملل عالم وسيلهء اضمحلال يکديگر </p><p>گشته و علّت تعويق و تأخّر ترقّی عمومی شده و اين دنوّ و تقهقر از اينست که تعاليم </p><p>تمدّن الهيّه بکلّی ترک شده و مبادی انبيا فراموش گشته است "(٢) .</p><p>صلح اعظم</p><p>در جميع اعصار انبيای الهی پيشگوئی کردند که " عصر صلح</p><p>و سلام و خير و سعادت بين الانام " خواهد رسيد و چنانکه ملاحظه کرديم</p><p>حضرت بهاءاللّه با بياناتی باهر و متقن آن نبوّات را تأييد و قرب تحقّق آنرا</p><p>اعلام فرمودند. حضرت عبدالبهاء ميفرمايند :</p><p>---------------</p><p>٢) نقل از نجم باختر جلد ششم صفحهء ١٥ ( ترجمه ) .</p><p/><p>ص ١٧٩</p><p>" ... در اين دور بديع جهان جهان ديگر گردد و عالم انسانی در</p><p>کمال آسايش و زينت جلوه نمايد نزاع و جدال و قتال بصلح و راستی و آشتی</p><p>مبدّل خواهد گشت در بين طوائف و امم و شعوب و دول محبّت و الفت حاصل</p><p>شود و التيام و ارتباط محکم گردد. عاقبت حرب بکلّی ممنوع شود ... و صلح</p><p>عمومی در قطب امکان خيمه برافرازد و شجرهء مبارکهء حيات چنان نشو و نما</p><p>نمايد که بر شرق و غرب سايه افکند. اقويا و ضعفا و اغنيا و فقرا و طوائف</p><p>متنازعه و ملل متعاديه که مانند گرگ و برّه و پلنگ و بزغاله و شير و گوساله</p><p>هستند در نهايت محبّت و ائتلاف و عدالت و انصاف با هم معامله نمايند و جهان </p><p>از علوم و معارف و حقائق و اسرار کائنات و معرفت اللّه مملوّ خواهد گشت "(٣) .</p><p>تعصّبات مذهبی</p><p>برای اينکه ببينيم صلح اعظم چگونه ممکنست استقرار يابد اوّل بايد</p><p>علل اساسی را که در گذشته منجر بجنگ شده مورد دقّت قرار دهيم و سپس </p><p>ملاحظه کنيم حضرت بهاءاللّه چه راه حلهائی در قبال آنها ارائه فرموده است .</p><p>يکی از بزرگترين علل بروز جنگ در گذشته تعصّبات مذهبی بوده</p><p>است. و در اين خصوص تعاليم بهائی بوضوح مشهود ميدارد که خصومت</p><p>و جنگ و نزاع ميان ملّتهای تابع اديان و مذاهب مختلفه منبعث از ديانت</p><p>حقيقی نبوده بلکه هميشه بعلّت فقدان ديانت و اتّباع از تعصّبات غلط و تقاليد و </p><p>سوء تعبيرات بوده است. حضرت عبدالبهاء در ضمن خطابه‌ای ميفرمايند :</p><p>" دين بايد سبب الفت و اتّحاد گردد سبب ارتباط بين قلوب بشر شود</p><p>------------------------------------------------------------------------------</p><p>٣) کتاب مفاوضات در باب " تفسير اصحاح يازدهم اشعيا " صفحهء ٥٠ .</p><p/><p>ص ١٨٠</p><p>اگر دين سبب نزاع و جدال گردد البتّه بی د‌ينی بهتر است زيرا عدم شیء</p><p>مضرّ بهتر از وجود آن است. دين علاج الهی است درمان هر درد نوع</p><p>انسانی است مرهم هر زخمی است ولی اگر سوء استعمال شود و سبب</p><p>جنگ و جدال گردد و علّت خونريزی شود البتّه بی د‌ينی به از دين است "(٤) .</p><p>و نيز ميفرمايند :</p><p>" از ابتدای تاريخ بشر تا امروز اديان مختلفهء عالم يکديگر را تکفير</p><p>نموده‌اند و نسبت بطلان بهمديگر داده‌اند ... از يکديگر نفرت و اجتناب</p><p>نموده بعداوت و بغضا قيام کرده‌اند . تاريخ جنگهای مذهبی را ملاحظه</p><p>کنيد ... يکی از حروبات عظيمه جنگ صليبيّون بود که دويست سال</p><p>امتداد يافت گاهی صليبيّون غالب ميگشتند می‌کشتند غارت ميکردند</p><p>و مسلمين را اسير مينمودند و زمانی مسلمين مظفّر و منصور ميشدند بخونريزی</p><p>و هلاک متعدّيان ميپرداختند. و تا دو قرن گاهی بشدّت و گاهی ضعيفتر جنگ</p><p>متواصل بود تا آنکه آن مذهبيّون اروپائی شرق را ترک گفتند مشتی خرابه</p><p>و ويرانی چون تلهای خاکستر بجای گذاشتند رفتند و از طرف ديگر ملّت</p><p>خودشان را نيز در نهايت هيجان و انقلاب و اضطراب و پريشانی يافتند ...</p><p>و اين واقعه فقط يکی از حروبات مقدّسه است .</p><p>جنگهای مذهبی بسيار بوده چنانکه تعداد تلفّات پروتستانها در</p><p>جنگ و نزاع ميان مذهبيّون پروتستان و کاتوليک نهصد هزار شهيد بوده</p><p>است ... عدّهء زيادی در زندانها جان داده‌اند و با اسيران بنهايت بيرحمی</p><p>رفتار ميشد و عجب اينست که تمام اينها باسم دين انجام مييافت .</p><p>مسيحيان و مسلمانان قوم يهود را شيطان‌پرست و دشمنان خدا</p><p>ميدانستند و باينجهت آنها را لعن و اذيّت ميکردند عدّهء کثيری از يهوديان</p><p>----------------------------------------------------------------------------------</p><p>٤) خطابات مبارکهء حضرت عبدالبهاء در اروپا و امريکا ، چاپ طهران صفحهء ٢١٢ .</p><p/><p>ص ١٨١</p><p>کشته شدند و خانه‌های آنها سوخته و غارت شد و اطفال آنها باسيری رفت.</p><p>در مقابل يهوديان نيز مسيحيان را کافر و مسلمانان را دشمن و مخرّب</p><p>شريعت موسی می‌انگاشتند و باينجهت بانتقام برخاسته و حتّی تا امروز آنها</p><p>را سبّ و لعن ميکنند .</p><p>چون حضرت بهاءاللّه از شرق طالع شد بشارت وحدت عالم انسانی</p><p>را اعلان فرمود و بنوع بشر خطاب نمود " همه بار يک داريد و برگ يک</p><p>شاخسار ". پس شجر شجر واحد است دو شجر نيست که يکی رحمانی</p><p>و يکی شيطانی باشد ... بنابراين ما بايد کمال محبّت را دربارهء يکديگر</p><p>معمول داريم هيچ ملّتی را ملّت شيطان ندانيم بلکه همه را بندگان خدای</p><p>واحد شمريم نهايت اينست بعضی نادانند بايد هدايت و تربيت کرد ...</p><p>بعضی جاهلند بايد آگاه ساخت بعضی چون اطفالند بايد کمک کرد تا</p><p>ببلوغ رسند بعضی مريضند و روحيّه‌شان بد است بايد آنها را معالجه کرد تا</p><p>اخلاقشان تلطيف گردد. از مريض نبايد نفرت داشت برای اينکه مريض</p><p>است از طفل نبايد احتراز جست برای اينکه طفل است جاهل را نبايد</p><p>منفور داشت برای اينکه بی‌علم است بلکه بايد از آنها مواظبت کرد و تعليم </p><p>و تربيت نمود و بکمال محبّت پرورش و مساعدت بخشيد بايد کاری کرد</p><p>که جميع بشر در ظلّ حقّ بکمال آسايش و امان و مسرّت بی‌پايان بسر برد "(٥) .</p><p>تعصّبات نژادی و وطنی</p><p>تعليم بهائی دائر بر وحدت عالم انسانی يکی ديگر از علل جنگ</p><p>يعنی تعصّب نژادی را از ريشه بر می‌اندازد . بعضی از نژادها خود را</p><p>برتر از ديگران شمرده و بر مبنای اصل " بقای انسب " تصوّر ميکنند اين</p><p>---------------</p><p>٥) نجم باختر جلد هشتم صفحهء ٧٦ ( ترجمه ) .</p><p/><p>ص ١٨٢</p><p>برتری به آنها حقّ ميدهد نژادهای ضعيف را بنفع خود مورد بهره‌برداری قرار</p><p>داده و حتّی آنها را نابود سازند. بسياری از صفحات سياه تاريخ دنيا</p><p>نمونه‌هائی از اجرای ظالمانهء اين اصل را نشان ميدهد . بعقيده بهائی افراد بشر</p><p>از هر نژاد باشند در نظر خداوند يکسانند و همه دارای استعدادهای فطری</p><p>شگفت‌انگيزی هستند که بايد بنحو شايسته پرورش و رشد و نما نمايند</p><p>و هر کدام نقشی بعهده دارد که بعوض تضعيف ديگران حيات ساير اعضای</p><p>خاندان بشريّت را تقويت ميکند و غنا ميبخشد. حضرت عبدالبهاء ميفرمايند :</p><p>" تعصّب جنسی مجرّد وهم است زيرا خدا جميع ما را بشر خلق</p><p>کرده کلّ يک جنسيم اختلافی در ايجاد نداريم امتياز ملّی در ميان نيست</p><p>جميع بشريم جميع از سلالهء آدم هستيم. با وجود اين وحدت بشر چگونه</p><p>اختلاف کنيم که اين آلمانيست اين انگليسی است اين فرانسه است اين</p><p>ترکست اين روم است اين ايرانيست اين مجرّد وهم است. آيا بجهت وهمی</p><p>جائز است که نزاع و جدال کرد فرقی را که خدا نگذاشته ميتوان آن را</p><p>اعتقاد نمود و اساس قرار داد. جميع اجناس سفيد و سياه و زرد و قرمز و ملل</p><p>و طوائف و قبائل در نزد خدا يکسانست هيچيک امتيازی ندارد مگر نفوسی</p><p>که بموجب تعاليم الهی عمل نمايند بنده صادق مهربان باشند محبّ عالم</p><p>باشند رحمت پروردگار باشند، اين نفوس ممتازند خواه سياه باشند خواه زرد</p><p>خواه سفيد هرچه باشند در نزد خدا اين نفوس مقرّبند "(٦) .</p><p>تعصّب سياسی و وطنی نيز مانند تعصّب نژادی مضرّ است. اکنون</p><p>زمان آن رسيده است که دائرهء تنگ و محدود فکر حبّ وطن بحبّ وسيعتری</p><p>که حبّ عالم باشد منتهی و تبديل گردد. حضرت بهاءاللّه ميفرمايند :</p><p>" از قبل فرموده‌اند حبّ الوطن من الايمان و لسان عظمت در يوم</p><p>ظهور فرمود ليس الفخر لمن يحبّ الوطن بل لمن يحبّ العالم. باين کلمات</p><p>------------------------------------------------------------------------------</p><p>٦) " خطابات حضرت عبدالبهاء فی اروپا و امريکا " صفحات ١٦٠-١٦١ .</p><p/><p>ص ١٨٣</p><p>عاليات طيور افئده را پرواز جديد آموخت و تحديد و تقليد را از کتاب محو نمود "(٧) .</p><p>طمع و حرص استعماری</p><p>چه بسا جنگها بر سر قطعات اراضی اتّفاق افتاده که دو ملّت</p><p>رقيب يا بيشتر چشم طمع بتملّک آن دوخته بودند. طمع مالکيّت در ميان</p><p>افراد و ملّتها يکی از علل عمدهء برافروختن آتش جنگ بوده‌است. بنابر</p><p>عقيدهء بهائی اراضی نه بافراد معيّن تعلّق دارد و نه بملل معيّن بلکه بجميع</p><p>بشر متعلّق است. فی الواقع زمين مُلک خداست و افراد بشر مستأجرند .</p><p>در هنگام جنگ بنغازی (٨) حضرت عبدالبهاء فرمودند :</p><p>" از حوادث حرب بنغازی قلبم محزونست. عجيب است، توحّش انسان</p><p>تا بکی در عالم باقی است؟ چگونه ممکن است که از صبح تا شام خلق</p><p>جنگ کنند يکديگر را بکشند وخون همديگر بريزند؟ آنهم برای چه</p><p>مقصدی؟ يک مشت خاک را مالک شوند. اگر حيوانات جنگ کنند لابد</p><p>سبب و علّتی دارد که معذور باشند. امّا مصيبت اينجاست انسان با آنکه</p><p>ممتاز از جميع کائنات است چنان تدنّی نمايد که جنس خود را برای يک</p><p>قطعه زمين ريز ريز و خاک سياه را بخون بشر رنگين سازد. اشرف مخلوقات</p><p>از برای پست‌ترين چيزی که خاک است بجنگ پردازد. اين زمين</p><p>ملک کسی مخصوص نيست مال جميع خلق است. اين خاک خانهء انسان</p><p>نيست بلکه قبر اوست. هر قدر فتوحات عظيمه کند و مملکتها تسخير نمايد</p><p>عاقبت از آن اراضی مخروبه چيزی که برايش باقی ماند همان دو شبر زمينی</p><p>است که قبر ابدی اوست. اگر برای بهبود و ترقّی احوال جمهور يا نشر</p><p>---------------------------------------------------------------------------</p><p>٧) لوح دنيا ، مجموعهء الواح حضرت بهاءاللّه ، چاپ مصر صفحهء ٢٩٠ .</p><p>٨) جنگی که در ٢٩ سپتامبر ١٩١١ ميان ايتاليا و ترکيه اتّفاق افتاد .</p><p/><p>ص ١٨٤</p><p>تمدّن ، توسعه دادن مملکتی لازم باشد البتّه بنهايت دوستی ميشود مقدار</p><p>لازمه را بدست آورد. امّا جنگ را نفوس فقط واسطهء اجرای هوی و هوس</p><p>خود قرار داده‌اند و محض مقاصد شخصی و منافع دنيوی معدودی چقدر</p><p>خانمانها خراب شود و قلوب هزاران رجال و نساء شرحه شرحه گردد ... از</p><p>شما ميخواهم هر يک افکار خود را متوجّه محبّت و اتّحاد کند هر وقت</p><p>فکر جنگ خطور کند با فکری قوی‌تر که صلح است آنرا مقاومت نمايد.</p><p>خيال و فکر عداوت را بايد با فکری قوی‌تر که محبّت است محو کرد. هر</p><p>وقت سپاه عالم با سيوف و سنان بخونريزی پردازند جنود الهی بايد بکمال</p><p>مهربانی دست بدست يکديگر دهند تا اين توحّش بعنايت و فضل الهی که</p><p>مقلّب قلوب طاهره و نفوس مخلصه است محو گردد. گمان نکنيد که صلح</p><p>عالم امريست مستحيل. هيچ چيز با الطاف الهی مستحيل نيست. اگر بتمام</p><p>قلب آرزوی آشتی و دوستی با هر جنس و نژادی داشته باشيد فکرتان روحاً و مادّيّاً </p><p>سرايت کند و آرزوی ديگران هم همين شود قوّتش شديدتر گردد تا فکر عمومی شود "(٩) .</p><p>لسان عمومی</p><p>چون بعلل اساسی جنگ و طريق اجتناب از آن اشاره کرديم حال</p><p>بعضی دستورالعملهای سازنده و مفيد حضرت بهاءاللّه را که ناظر به تحقّق</p><p>صلح اعظم است مورد مطالعه قرار ميدهيم . نخستين دستور دربارهء اختيار</p><p>يک لسان عمومی است. حضرت بهاءاللّه در کتاب اقدس و الواح عديده</p><p>باين موضوع اشاره کرده از جمله در لوح اشراقات ميفرمايند :</p><p>" اشراق ششم اتّحاد و اتّفاق عباد است. لازال باتّفاق آفاق عالم بنور</p><p>امر منوّر و سبب اعظم دانستن خط و گفتار يکديگر است. از قبل در الواح</p><p>-------------------------------------------------------------------------------</p><p>٩) ترجمه از متن انگليسی کتاب .</p><p/><p>ص ١٨٥</p><p>امر نموديم امنای بيت عدل يک لسان از السن موجوده و يا لسانی بديع</p><p>و يک خط از خطوط اختيار نمايند و در مدارس عالم اطفال را بآن تعليم</p><p>دهند تا عالم يک وطن و يک قطعه مشاهده شود " .</p><p>مقارن ايّامی که اين دستور حضرت بهاءاللّه برای اوّلين بار بعالم</p><p>ابلاغ شد در لهستان طفلی متولّد شد موسوم به لودويک زامنهوف که مقدّر</p><p>چنان بود در اجرای اين دستور سهمی داشته باشد. از همان زمان کودکی</p><p>فکر يک لسان عمومی بر ارکان وجودش مستولی بود و نتيجهء زحمات</p><p>خالصانه‌اش اختراع و انتشار زبان معروف به اسپرانتو بود که اکنون مراحل</p><p>آزمايشی را گذرانيده و ثابت کرده است که ميتواند عامل مؤثّر در روابط</p><p>بين المللی باشد. و امتياز بزرگش اينست که در يک بيستم وقتی که برای</p><p>آموختن زبانهائی از قبيل انگليسی فرانسه و آلمانی لازمست ميتوان در آن تبحّر يافت .</p><p>در ضيافتی که از طرف دوستداران زبان اسپرانتو در فوريهء ١٩١٢</p><p>در پاريس تشکيل شده بود حضرت عبدالبهاء فرمودند :</p><p>" وحدت لسان بسيار سبب الفت ميشود بعکس از اختلاف لسان در</p><p>اروپا يکی را آلمان يکی را انگليز يکی را فرانسه ميگويند. اگر وحدت</p><p>لسان بود البتّه الفت حاصل ميشد بلکه يک ملّت بودند چنانچه در شرق</p><p>ملل مختلفه‌ای که لسان واحد دارند حکم يک ملّت پيدا کرده‌اند. مقصد</p><p>اين است که در عالم انسانی وحدت لسان خيلی سبب الفت و اتّحاد است</p><p>و بالعکس اختلاف لسان مايهء جدال و اين واضح است. لهذا از جمله تعليم</p><p>بهاءاللّه پنجاه سال پيش امر بوحدت لسان بود که تا لسان عمومی تأسيس</p><p>و ترويج نشود ارتباط تامّ بين بشر حاصل نگردد. زيرا سوء تفاهم مانع الفت</p><p>است و اين جز بوحدت لسان زائل نشود. بسبب اختلاف لسان اهل شرق</p><p>عموماً از معلومات اهل غرب و اهل غرب از معلومات اهل شرق بيخبرند.</p><p>امّا بواسطهء لسان عمومی شرق افاضه از غرب نمايد و غرب اقتباس انوار از</p><p>شرق تواند و سوء تفاهم بين اديان زائل شود. پس لسان واحد از اعظم</p><p/><p>ص ١٨٦</p><p>وسايل الفت و ترقّی است در عالم انسانی و سبب نشر معارف و معاونت</p><p>و معاشرت عمومی. الحمد للّه دکتر زمنهوف (١٠) لسان اسپرانتو را اختراع نموده</p><p>بايد قدر آن دانست چه که ممکن است اين لسان عمومی شود. لهذا بايد</p><p>جميع آن را ترويج نمايند تا روز بروز تعميم يابد و در مدارس تعليم دهند</p><p>و در جميع مجامع باين لسان تکلّم نمايند تا جميع بشر زياده از دو لسان</p><p>محتاج نشوند يکی لسان وطنی يکی لسان عمومی. امّا حال اگر انسان ده</p><p>لسان بداند باز کفايت نکند. من با وجود دانستن بسياری از السنه شرقيّه</p><p>هنوز محتاج مترجم هستم. اگر لسان واحد بدون اشکال اهل شرق و غرب با</p><p>هم مذاکره مينمودند و از افکار يکديگر مطّلع ميشدند و با هم ارتباط</p><p>و محبّت مخصوص پيدا ميکردند لکن اختلاف لسان مانع است. لهذا اميد</p><p>است شما هر يک نهايت کوشش نمائيد تا اين لسان ترويج يابد "(١١) .</p><p>با وجود اينکه اشارات فوق دربارهء زبان اسپرانتو صريح و تشويق</p><p>آميز است معذلک معلومست تا بيت العدل بر طبق دستورات حضرت</p><p>بهاءاللّه تصميمی نگيرد ديانت بهائی نسبت باين زبان يا هر زبان زنده يا</p><p>اختراعی ديگر تعهّد و الزامی ندارد و حضرت عبدالبهاء خود در يکی از</p><p>نطقهای لندن فرموده‌اند :</p><p>" محبّت و همّتی که در ايجاد لغت اسپرانتو بکار رفته هدر نخواهد</p><p>رفت ولکن يک شخص تنها از عهدهء تشکيل لسان عمومی برنيايد "(١٢) .</p><p>انتخاب لسان و اينکه از زبانهای جاری يا ابداعی خواهد بود مسئله</p><p>ايست که تصميم آن از طرف تمام ملّتهای جهان بايد اتّخاذ گردد .</p><p>--------------------------------------------------------------------------------------------------</p><p>١٠) موضوع جالب اينست که ليديا زامنهوف دختر لودويک زامنهوف بهائی فعّالی گرديد .</p><p>١١) " خطابات مبارکهء حضرت عبدالبهاء در اروپا و امريکا چاپ طهران ، صفحات ٢٤٢ و ٢٤٣ .</p><p>١٢) نقل از کتاب "Abdu'l-Baha in London" صفحهء ٩٥ ( ترجمه ) .</p><p/><p>ص ١٨٧</p><p>جامعه جهانی ملل</p><p>مطلب ديگری که حضرت بهاءاللّه کراراً و مؤکّداً توصيه فرموده‌اند</p><p>تشکيل جمعيّتی عمومی از ملل برای حفظ و حراست صلح بين المللی</p><p>است . در توقيعی خطاب بملکهء ويکتوريا در حاليکه هنوز در قشلهء</p><p>عکّا (١٣) محبوس بودند چنين فرموده‌اند :</p><p>" يا معشر الامراء ... ان اصلحوا ذات بينکم اذاً لا تحتاجون بکثرة</p><p>العساکر و مهمّاتهم الّا علی قدر تحفظون به ممالککم و بلدانکم ... ان</p><p>اتّحدوا يا معشر الملوک به تسکن ارياح الاختلاف بينکم و تستريح الرّعيّة</p><p>و من حولکم ... ان قام احد منکم علی الآخر قوموا عليه ان هذا الّا عدل مبين ... "</p><p>در سال ١٨٧٥ حضرت عبدالبهاء برای تشکيل يک جمعيّت</p><p>عمومی ملل پيشگوئی فرمودند که در اين اوقات (١٤) بمناسبت مساعی</p><p>جميله که برای استقرار چنين جمعيّتی مبذول ميگردد بسيار جالب توجّه</p><p>است. در آن موقع چنين مرقوم فرموده‌اند :</p><p>" بلی تمدّن حقيقی وقتی در قطب عالم عَلَم افرازد که چند ملوک</p><p>بزرگوار بلند همّت چون آفتاب رخشندهء عالم غيرت و حميّت بجهت خيريّت</p><p>و سعادت عموم بشر بعزمی ثابت و رأی راسخ قدم پيش نهاده مسئله صلح</p><p>عمومی را در ميدان مشورت گذارند و بجميع وسائل و وسائط تشبّث نموده</p><p>عقد انجمن دول عالم نمايند و يک معاهدهء قويّه و ميثاق و شروط محکمه ثابته</p><p>تأسيس نمايند و اعلان نموده باتّفاق عموم هيئت بشريّه مؤکّد فرمايند. اين</p><p>امر اتمّ اقوم را که فی الحقيقه سبب آسايش آفرينش است کلّ سکّان</p><p>ارض مقدّس شمرده جميع قوای عالم متوجّه ثبوت و بقای اين عهد اعظم</p><p>---------------------------------------------------------------------------</p><p>١٣) ١٨٦٨ تا ١٨٧٠ .</p><p>١٤) مؤلّف کتاب، اين قسمت را در ١٩١٩-١٩٢٠ نوشته است .</p><p/><p>ص ١٨٨</p><p>باشند. و در اين معاهدهء عموميّه تعيين و تحديد حدود و ثغور هر دولتی گردد</p><p>و توضيع روش و حرکت هر حکومتی شود و جميع معاهدات و مناسبات دوليّه</p><p>و روابط و ضوابط مابين هيئت حکومتيّهء بشريّه مقرّر و معيّن گردد و کذلک</p><p>قوّهء حربيّهء هر حکومتی بحدّی معلوم مخصّص شود چه اگر تدارکات محاربه</p><p>و قوّهء عسکريّهء دولتی ازدياد يابد سبب توهّم دول سائره گردد. باری اصل</p><p>مبنای اين عهد قويم را بر آن قرار دهند که اگر دولتی از دول من بعد</p><p>شرطی از شروط را فسخ نمايد کلّ دول عالم بر اضمحلال او قيام نمايند</p><p>بلکه هيئت بشريّه بکمال قوّت بر تدمير آن حکومت برخيزند. اگر جسم</p><p>مريض عالم باين داروی اعظم موفّق گردد البتّه اعتدال کلّی کسب نموده</p><p>بشفای باقی دائمی فائز گردد "(١٥) .</p><p>در بنيان جامعهء ملل (١٦) بهائيان نواقص زيادی مشاهده ميکنند</p><p>بعلّت اينکه با نوع مؤسّسه‌ای که حضرت بهاءاللّه برای استقرار صلح</p><p>جهانی تشريح فرموده‌اند منطبق نيست . در ١٧ دسامبر ١٩١٩ حضرت عبدالبهاء </p><p>اعلام فرمودند " حال صلح عمومی امری است عظيم ولی وحدت وجدان لازم است </p><p>که اساس اين امر عظيم گردد تا اساس متين شود و بنيان رزين گردد ... "(١٧) .</p><p>و نيز " ... جمعيّت امم هر چند تشکيل شد ولی از عهدهء صلح</p><p>عمومی برنيايد امّا محکمهء کبری که حضرت بهاءاللّه بيان فرموده اين وظيفه</p><p>را بنهايت قدرت و قوّت ايفا خواهد کرد "(١٨) .</p><p>---------------------------------------------------------------------------------</p><p>١٥) رسالهء مدنيّه ، صفحات ٧٥ تا ٧٧ .</p><p>١٦) همين ايرادات بر سازمان ملل متّحد نيز وارد است .</p><p>١٧) مکاتيب عبدالبهاء جلد ٣ صفحهء ١٠٢ .</p><p>١٨) مکاتيب عبدالبهاء جلد ٣ صفحهء ١١١ .</p><p/><p>ص ١٨٩</p><p>ديوان داوری بين الملل</p><p>همچنين حضرت بهاءاللّه تشکيل يک محکمهء کبرای بين المللی را توصيه</p><p>ميفرمايند تا اختلافات حاصله ميان ملل بعوض توسّل بجنگ بموجب حقّ</p><p>و عدالت تصفيه گردد . در نامه‌ای خطاب بمنشی کنفرانس داوری بين</p><p>الملل موهونگ (١٩) در ماه اوت ١٩١١ حضرت عبدالبهاء فرموده‌اند :</p><p>" چهل سال پيش در کتاب اقدس امر به الفت عمومی فرمود و جميع</p><p>دول را به صلح عمومی دعوت نمود که حدود و ثغور جميع دول بواسطه</p><p>مجلس دولی تعيين گردد که هيچ دولتی تجاوز از آن نتواند. و اگر نزاعی ميان</p><p>دو دولت حاصل شود در مجلس دولی محاکمه شود و مانند متنازعه بين افراد فصل شود </p><p>و حکم گردد و اگر چنانچه يکطرف تمرّد نمايد جميع دول بر او قيام نمايند "(٢٠) .</p><p>در يکی از خطابات پاريس نيز در سال ١٩١١ فرموده‌اند :</p><p>" محکمه کبرائی بواسطه ملل و دول عالم که اعضايش منتخب از طرف</p><p>هر ملّت و حکومتی است تشکيل يابد. و در اين مجلس بزرگ اعضا در</p><p>کمال اتّحاد مجتمع شوند و منازعات بين المللی باين محکمه ارجاع گردد. وظيفهء</p><p>اين محکمه مشورت در هر قضيّه و حکميّت در هر امری از امور است والّا</p><p>اسباب جنگ پيش آيد تکليف اين محکمه جلوگيری از جنگ است "(٢١) .</p><p>در طی ربع قرن قبل از تشکيل جامعهء ملل يک ديوان داوری دائمی</p><p>در سال ١٩٠٠ در لاهه تشکيل شد و معاهدات حکميّت بسياری در آن</p><p>بامضاء رسيد ولی بيشتر آنها نواقصی داشت و منطبق با دستورات جامع</p><p>حضرت بهاءاللّه نبود بطوريکه هيچ معاهده‌ای که متضمّن همهء مسائل</p><p>----------------------------------------------------------------------------</p><p>١٩) . The Mohong.٢٠) مکاتيب عبدالبهاء جلد چهارم صفحهء ١٦١ .</p><p>٢١) ترجمه از متن انگليسی است .</p><p/><p>ص ١٩٠</p><p>متنازع فيه بين دو قدرت بزرگ باشد بامضاء نرسيد اختلافات مربوط</p><p>بمصالح حياتی و حيثيّت ملّی و استقلال کشورها مخصوصاً مستثنی شده بود</p><p>و به آن هم اکتفا نشده بلکه فاقد ضمانتهای مؤثّری بود که مدلّ باشد بر اينکه</p><p>ملّتها نسبت بمواد معاهدات وفادار خواهند بود. از طرف ديگر در تعاليم</p><p>بهائی مسائل حدود و ثغور و شرافت ملّی و مصالح حياتی صراحتاً منظور</p><p>گرديده و هرگونه توافقی از ضمانت عاليهء جامعهء ملل جهانی برخوردار</p><p>خواهد بود. تنها موقعی که اين دستورات کاملاً اجرا شود ميتوان اميدوار</p><p>بود حکميّت بين المللی بمنتها مراتب امکانات ثمربخش خود رسيده و نحوست</p><p>جنگ بالاخره از جهان زائل گردد .</p><p>تحديد تسليحات</p><p>حضرت عبدالبهاء ميفرمايند : " دول عالم بايد بالاتّفاق همه در يک</p><p>زمان خلع سلاح نمايند. اگر يکی اسلحه را کنار گذارد و ديگران قبول</p><p>نکنند فايده ندارد. ملل عالم بايد متّحداً عهد وثيقی در اين امر خطير بنمايند</p><p>که بکلّی ادوات و آلات قتّاله را که هادم بنيان انسانيّت است ترک کنند. و تا</p><p>وقتی که يک ملّتی بر قوای عسکريّه و حربيّهء خود می‌افزايد ساير دول نيز</p><p>مجبور ميشوند که در اين مسابقهء جنون آميز نظر بمصالح طبيعی و فرضی بر</p><p>قوای خود بيفزايند "(٢٢) .</p><p>عدم مقاومت</p><p>بهائيان بعنوان يک جامعهء دينی بامر مؤکّد حضرت بهاءاللّه توسّل به</p><p>اسلحه را بخاطر حفظ منافع خويش حتّی به صرف دفاع از خود متروک</p><p>داشته‌اند . در ايران هزاران هزار بابی و بهائی بجهت آئين خويش بوضعی</p><p>----------------------------------------------------------------------------</p><p>٢٢) از خاطرات يوميّهء ميرزا احمد سهراب ، ماه مه ١٩١٤ ( ترجمه ) .</p><p/><p>ص ١٩١</p><p>فجيع بهلاکت رسيدند. در اوايل امر بابيان در بعضی مواقع با اسلحه</p><p>و شمشير با کمال شجاعت و شهامت بدفاع از جان خود و خانواده‌شان</p><p>پرداختند ولکن حضرت بهاءاللّه اين عمل را منع فرمودند. حضرت عبدالبهاء</p><p>در اين باره چنين ميفرمايند :</p><p>" وقتی که بهاءاللّه ظاهر شدند اعلان فرمودند که باين وسائط تبليغ</p><p>امر ابداً جائز نه ولو مقصد مدافعه از خود باشد. مسئلهء تشهير شمشير را</p><p>منسوخ فرمودند و حکم جهاد را محو نمودند و فرمودند إِن تُقتلوا خير لکم من</p><p>أَن تَقتلوا، انتشار و ترويج امر اللّه به ثبات و ايقان يارانست و چون بدون خوف</p><p>و تشويش در کمال انقطاع باعلاء کلمة اللّه قيام کنند و چشم را از شئونات</p><p>عالم بربندند و بخدمت حضرت کبرياء مؤيّد شوند کلمة اللّه غالب و منصور</p><p>گردد. اين نفوس مقدّسه بخون خويش بر حقّيّت امر شهادت دهند</p><p>و بخلوص در ايمانشان و جانفشانی و استقامت ثابت کنند حقّ قادر بر انتشار</p><p>امرش و مغلوبيت اعدايش لازال بوده و هست. ناصر و معينی جز او نخواهيم</p><p>و جان بر کف نهاده مقابل دشمن ايستاده‌ايم و بشهادت کام دل و جان يابيم "(٢٣) .</p><p>حضرت بهاءاللّه بيکی از معاندين امر ميفرمايند :</p><p>" سبحان اللّه اين حزب بسلاح محتاج نه چه که کمر همّت لاجل</p><p>اصلاح عالم بسته‌اند جندشان اعمال طيّبه سلاحشان اخلاق مرضيّه</p><p>و سردارشان تقوی اللّه طوبی لمن انصف. لعمر اللّه اين حزب از صبر و سکون</p><p>و تسليم و رضا مظاهر عدل شده‌اند و در اصطبار بمقامی رسيده‌اند که کشته</p><p>شده‌اند و نکشته‌اند مع آنکه بر مظلومهای ارض وارد شد آنچه که تاريخ</p><p>عالم شبه آنرا ذکر ننموده و چشم امم مثلش را نديده. آيا سبب آنکه اين</p><p>بلايای عظيمه را قبول نموده‌اند و در دفع آن دست در نياورده‌اند چه بوده</p><p>-------------------------------------------------------------------------------</p><p>٢٣) اين بيانات از قلم حضرت عبدالبهاء مخصوص اين کتاب صادر گشته است .</p><p/><p>ص ١٩٢</p><p>و علّت تسليم و سکون چه؟ سبب منع قلم اعلی در صباح و مساء و اخذ زمام</p><p>امور بقدرت و قوّت مولی الوری "(٢٤) .</p><p>صحّت و درستی سياست عدم مقاومت حضرت بهاءاللّه اکنون از</p><p>نتايج آن مشهود است. برای هر فرد بهائی که در ايران شهيد شد يکصد</p><p>نفر مؤمنين جديد بصفوف آن ديانت پيوستند و با روح مسرّت و شجاعتی که</p><p>اين شهدا نقد حيات خود را در پای محبوب و مولايشان نثار کردند بعالميان</p><p>در کمال وضوح ثابت و مبرهن ميدارد که آنها بحيات جديدی فائز شده‌اند</p><p>که در آن مرگ ترس و وحشتی ندارد حياتی که مشحون از کمال و نشاط دائمی </p><p>است و لذائذ عالم ناسوت در مقام مقايسه با آن چون خاک بيمقدار و هولناکترين </p><p>شکنجه‌ها و عذابهای جسمانی چون هوا خفيف و بی اعتبار است.</p><p>دفاع مشروع</p><p>با اينکه حضرت بهاءاللّه مانند حضرت مسيح به پيروان خود چه بحال</p><p>انفراد و چه بصورت جامعهء ديانتی توصيه ميفرمايند در مقابل دشمنان روش</p><p>عدم مقاومت و عفو و بخشش پيش گيرند در عين حال تعليم ميفرمايند که</p><p>تکليف جامعه جلوگيری از بيعدالتی و ظلم و عدوان است. هرگاه افراد مورد</p><p>ايذا واذيّت قرار گيرند برای آنها شايسته است عفو و صفح پيش گيرند و از</p><p>مقابله بمثل بپرهيزند ولکن جامعه نبايد در حدود حاکميّت خود اجازه دهد</p><p>قتل و غارت بدون مجازات ادامه يابد. وظيفهء يک دولت صالح آنست که از</p><p>ظلم و جور ممانعت نمايد و طاغيان متعدّيان را تنبيه کند (٢٥). جامعهء ملل نيز</p><p>همين وظيفهء را بر عهده دارد. هرگاه ملّتی بملّت ديگر ظلم و تعدّی نمايد</p><p>---------------------------------------------------------------------------------</p><p>٢٤) لوح ابن ذئب ، ص ٥٥.٢٥) بفصل طرز رفتار با مجرمين مراجعه شود .</p><p/><p>ص ١٩٣</p><p>وظيفهء تمام ملل ديگر است که متّحداً قيام به رفع آن ظلم و تعدّی کنند.</p><p>حضرت عبدالبهاء ميفرمايند :</p><p>" ... يک وقتی اقوام همجيّهء وحشيّه بر هيئت اجتماعيّه هجوم نمايند تا</p><p>جميع را بقتل رسانند در چنين موردی دفاع لازم است "(٢٦) .</p><p>تا حال عادت نوع بشر بر اين بوده که هرگاه ملّتی بر ملّت ديگر</p><p>حمله مينمود ملل ديگر جهان بيطرف مانده و در آن واقعه مسئوليّتی قبول</p><p>نميکردند مگر آنکه منافع خودشان مستقيماً مورد تهديد قرار ميگرفت. در</p><p>اينصورت تمام سنگينی بار دفاع بعهدهء ملّتی بود که با وجود ضعف و بی</p><p>پناهی مورد تجاوز واقع شده بود . تعاليم حضرت بهاءاللّه اين وضع را دگرگون</p><p>ساخته و مسئوليّت دفاع را تنها بر عهدهء ملّت مورد تجاوز نميگذارد بلکه اين</p><p>مسئوليّت را متوجّه همهء ملل بالانفراد و بطور اجماع ميداند. نظر باينکه تمام</p><p>نوع بشر حکم يک جامعه دارد لهذا حمله بهر ملّتی بمنزلهء حمله بهمهء</p><p>آنهاست و بايد از طرف جامعه ملل تعقيب شود. هرگاه اين نظريّه پذيرفته</p><p>و بموجب آن عمل شود هر ملّتی که قصد حمله بملّت ديگر داشته باشد</p><p>قبلاً ميداند که نه تنها با مقاومت آن ملّت بخصوص بلکه با تمام ملل دنيا</p><p>سر و کار خواهد داشت و دانستن همين مطلب بخودی خود کافی است که</p><p>بی‌باکترين و جنگجوترين ملّتها را از اقدام بحمله باز دارد. و چون جمعيّتی</p><p>از ملل قوی و صلح دوست تشکيل گردد جنگ و ستيز از ميان خواهد رفت.</p><p>در اين دوره انتقال دنيا از وضع قديم هرج و مرج بين المللی بوضع جديد</p><p>تعاون و همکاری بين المللی باز ممکن است جنگهای تهاجمی بوقوع پيوندد</p><p>و در اينصورت عمليّات نظامی و توسّل بقوای قهريّه ديگر بخاطر اجرای عدالت بين المللی </p><p>و وحدت و صلح لازم خواهد بود . حضرت عبدالبهاء در اين خصوص ميفرمايند :</p><p>----------------------------------------------------------------------------------</p><p>٢٦) لوح مبارک حضرت عبدالبهاء بافتخار يکی از اماءالرّحمن نقل از نسخهء خطّی .</p><p/><p>ص ١٩٤</p><p>" بلی جهانگشائی و کشورستانی ممدوح و بلکه در بعضی اوقات جنگ</p><p>بنيان اعظم صلح است و تدمير سبب تعمير .مثلاً شهريار بزرگواری اگر در</p><p>مقابل عدوّی ياغی طاغی صف جنگ بيارايد و يا آنکه بجهت جمع شمل</p><p>هيئت و ممالک متشتّتهء پراکنده سمند همّت را در ميدان جلادت و شجاعت</p><p>برانگيزد خلاصه محاربه‌اش مبنی بر نوايای صالحه باشد فی الحقيقه اين قهر</p><p>عين لطف و اين ظلم جوهر عدل و اين جنگ بنيان آشتی است. اليوم شايستهء ملوک </p><p>مقتدر تأسيس صلح عمومی است زيرا فی الحقيقه آزادی جهانيان است "(٢٧) .</p><p>اتّحاد شرق و غرب</p><p>عامل ديگری که در ايجاد صلح عمومی مؤثّر است اختلاط و امتزاج</p><p>شرق و غرب با يکديگر است. صلح اعظم تنها قطع مخاصمات نيست بلکه</p><p>عبارت از اتّحاد ثمربخش و تعاضد صميمانه ميان ملل دور افتاده و پراکندهء</p><p>روی زمين است که اثمار گرانبها ببار خواهد آورد. حضرت عبدالبهاء در</p><p>يکی از خطابات خود در پاريس فرموده‌اند :</p><p>" از بدايت عالم تا حال آفتاب حقيقت از افق شرق اشراق نموده.</p><p>حضرت موسی در شرق خلق را تربيت و هدايت نمود. از افق شرق حضرت</p><p>مسيح ظاهر شد. حضرت محمّد برای ملّتی در شرق مبعوث شد. حضرت</p><p>باب در بلاد شرق از ايران ظاهر شد. حضرت بهاءاللّه در شرق ظاهر شد و تعليم فرمود .</p><p>همهء اين مربّيان روحانی از شرق قيام کردند. اگر چه کوکب درخشان</p><p>مسيح از شرق طلوع نمود چون پرتو نورانی بر غرب انداخت انوار ملکوت</p><p>در غرب انتشارش بيشتر بود و نفوذ تعاليمش در عالم غرب بمراتب سريعتر از</p><p>محلّ ولادت و موطن مبارکش ترويج يافت .</p><p>---------------------------------------------------------------------------------</p><p>٢٧) رسالهء مدنيّه صفحات ٨٣-٨٤ .</p><p/><p>ص ١٩٥</p><p>در اين ايّام شرق محتاج ترقّيات مادّيّه است و غرب محتاج کمالات</p><p>و فضائل روحانيّه. پس سزاوار اينست که غرب از انوار شرق استفاضه طلبد</p><p>و در مقابل آن بشرق از علوم و صنايعش بهره و نصيب دهد. اين مواهب بايد</p><p>معاوضه شود خاور و باختر بايد متّحداً نواقص يکديگر را اکمال نمايند اين</p><p>اتّحاد سبب تمدّن حقيقی گردد و مدنيّت مادّيّه منضمّ بمدنيّت روحانيّه شود.</p><p>چون اخذ و عطا از طرفين حصول يابد الفت و التيام عظيمی بخشد جميع</p><p>متّحد شوند و نهايت کمال جلوه کند امتزاج و امتشاج متينی رخ بگشايد</p><p>و جهان آئينهء مجلّای صفات الهيّه گردد .</p><p>پس ما جميعاً اهل شرق و غرب بايد شب و روز بدل و جان بکوشيم</p><p>اين مقصد جليل را انجام دهيم و الفت و اتّحاد را در بين ملل روی زمين</p><p>محکم و متين نمائيم تا دلها منشرح و چشمها روشن و توفيقات عظيمه هجوم</p><p>کند و سعادت نوع انسانی تحقّق يابد. اينست آن جنّتی که بايد بر ارض ظاهر شود وقتی </p><p>که جميع بشر در ظلّ خيمهء وحدت و يگانگی در ملکوت ابهی محشور گردند "(٢٨) .</p><p>-------------------------------------------------------------------------------------</p><p>٢٨) ترجمه از متن انگليسی کتاب .</p><p/><p>ص ١٩٦</p><p/><p>ص ١٩٧</p><p>فصل يازدهم</p><p>احکام و تعاليم مختلفه</p><p>" بدان که همهء احکام الهی در هر عهد و عصر باقتضای وقت</p><p>تغيير ميکند و تبديل ميشود مگر شريعة حبّ که هميشه در</p><p>جريان است و هرگز تغيير باو راه نيابد و تبديل او را نجويد "(١) .</p><p>زندگی رهبانی</p><p>حضرت بهاءاللّه مانند حضرت محمّد پيروان خويش را از زندگی</p><p>رهبانی و انزوا نهی فرموده‌اند. در لوح ناپلئون سوم چنين مذکور است :</p><p>" يا ملأ الرّهبان لا تعتکفوا فی الکنائس و المعابد. ان اخرجوا باذنی ثمّ</p><p>اشتغلوا بما تنتفع به انفسکم و انفس العباد ... تزوّجوا ليقوم بعدکم احد</p><p>مقامکم انّا منعناکم عن الخيانة لا عمّا تظهر به الامانة. أ أخذتم اصول</p><p>انفسکم و نبذتم اصول اللّه ورائکم؟ اتّقوا اللّه و لا تکونوا من الجاهلين. لولا</p><p>الانسان من يذکرنی فی ارضی و کيف تظهر صفاتی و اسمائی؟ تفکّروا و لا تکونوا</p><p>من الّذين احتجبوا وکانوا من الرّاقدين. انّ الّذی ما تزوّج ( حضرت مسيح )</p><p>انّه ما وجد مقرّاً ليسکن فيه او يضع رأسه عليه بما اکتسبت ايدی الخائنين.</p><p>ليس تقديس نفسه بما عرفتم و عندکم من الاوهام بل بما عندنا ان اسئلوا</p><p>لتعرفوا مقامه الّذی کان مقدّساً عن ظنون من علی الارض کلّها طوبی للعارفين " .</p><p>--------------------------------------------------------------------------------</p><p>١) نقل از يکی از الواح حضرت بهاءاللّه ، نسخهء خطّی .</p><p/><p>ص ١٩٨</p><p>آيا عجب نيست که فرق مسيحی زندگی رهبانی و عدم ازدواج را</p><p>برای طبقهء کشيش مقرّر کرده‌اند و حال آنکه ملاحظه کردند که حضرت</p><p>مسيح نفوس متأهّل را بسمت حواری خود انتخاب نمود و خود حواريّونش</p><p>زندگی پر ثمر و فعّالی داشته با مردم تماس نزديک و خلطه و آميزش داشتند ؟</p><p>در قرآن چنين مذکور است : " و قفّينا بعيسی ابن مريم و آتيناه</p><p>الانجيل و جعلنا فی قلوب الّذين اتّبعوه رأفة و رحمة و رهبانيّة ابتدعوها ما</p><p>کتبناها عليهم الّا ابتغاء رضوان اللّه فما رعوها حقّ رعايتها "(٢) .</p><p>حال در ازمنهء قديمه و اوضاع سابقه مقتضيات زندگی رهبانی</p><p>و اعتکاف هرچه بوده حضرت بهاءاللّه اعلام ميفرمايند که چنان مقتضياتی</p><p>ديگر وجود ندارد و شکّی نيست که انزوای عدّهء معتنابهی از نفوس مؤمن</p><p>و خدا ترس و عدم مخالطت و معاشرت آنها با ساير مردم و کناره‌گيری از</p><p>وظائف و مسئوليّتهای خانوادگی نتيجه‌اش فقر روحانی نژاد انسانی خواهد بود .</p><p>ازدواج</p><p>در تعاليم بهائی امر بتوحيد زوجه شده است و حضرت بهاءاللّه ازدواج را </p><p>مشروط برضايت طرفين و ابوين آنها فرموده‌اند. در کتاب اقدس ميفرمايند :</p><p>" انّه قد حدّد فی البيان برضاء الطّرفين. انّا لمّا اردنا المحبّة و الوداد و</p><p>اتّحاد العباد لذا علّقناه باذن الابوين بعدهما لئلّا تقع بينهما الضّغينة و البغضاء " .</p><p>در اين خصوص حضرت عبدالبهاء در جواب سائلی ميفرمايند :</p><p>" امّا مسئله تزوّج بموجب شريعت اللّه اوّل بايد که شما يکی را بپسنديد بعد </p><p>برضايت پدر و مادر مرهون. قبل از انتخاب شما آنان حقّ مداخله ندارند "(٣) .</p><p>--------------------------------------------------------------------------------------</p><p>٢) سورهء حديد ، ٥٧/٢٧ .</p><p>٣) نقل از نسخهء خطّی لوح مبارک بافتخار کوانيکی ياماموتو ( Kuwanicki Yamamoto )</p><p>. </p><p>ص ١٩٩</p><p>حضرت عبدالبهاء ميفرمايند که در نتيجهء اين احتياط و حکمت</p><p>حضرت بهاءاللّه روابط غير مطلوبی که ميان خويشاوندان عروس و داماد</p><p>در کشورهای مسيحی و مسلمان ضرب المثل است تقريباً در بين بهائيان</p><p>مشاهده نميشود و طلاق هم کمتر اتّفاق ميافتد . آن حضرت در لوحی دربارهء</p><p>نکاح ميفرمايند : " امّا عقد بهائی ارتباط بين طرفين است و تعلّق خاطر بين</p><p>جهتين ولی بايد نهايت دقّت بنمايند و بر اخلاق همديگر واقف شوند و عهد</p><p>وثيق ارتباط ابدی حاصل شود و مقصد الفت و رفاقت و وحدت حيات</p><p>سرمدی باشد. و کلمهء رضا، زوج بايد در حضور واسطه و چند نفر انّا کلّ للّه</p><p>راضون بگويد و زوجه انّا کلّ للّه راضيات بگويد اينست عقد بهائی "(٤) .</p><p>مراسم ازدواج بهائی بسيار ساده است تنها چيزی که لازمست</p><p>اينست که در حضور لا اقلّ دو نفر شاهد داماد بگويد " انّا کلّ للّه</p><p>راضون " و در مقابل عروس بگويد انّا کلّ للّه راضيات " .</p><p>طلاق</p><p>در خصوص طلاق مثل مسئلهء ازدواج تعاليم انبياء بر طبق مقتضيات</p><p>ازمنه تغيير و تبديل يافته است. حضرت عبدالبهاء در لوحی دستور بهائی را</p><p>در خصوص طلاق چنين توصيف ميفرمايند :</p><p>" احبّاء ... بايد بر اين روش سلوک نمايند از طلاق نهايت اجتناب</p><p>داشته باشند مگر آنکه سبب مجبری در ميان آيد که طرفين از يکديگر بيزار</p><p>گردند و باطّلاع محفل روحانی قرار بر فصل دهند و يکسال بايد صبر و تحمّل</p><p>کنند. اگر در ظرف اين يکسال ائتلاف حاصل نشد طلاق واقع گردد ...</p><p>باری اساس ملکوت الهی الفت و محبّت است و وحدت است اتّصال است</p><p>نه انفصال اتّحاد است نه اختلاف علی الخصوص بين زوج و زوجه. اگر</p><p>---------------------------------------------------------------------------------------</p><p>٤) نقل از نسخهء خطّی لوح مبارک بافتخار خانم روزا وينتربرن ( Rosa Winterburn )</p><p>. </p><p>ص ٢٠٠</p><p>سبب طلاق يکی از اين دو باشد البتّه در مشقّات عظيمه افتد و به وبال</p><p>عظيم گرفتار گردد و بی‌نهايت نادم و پشيمان شود "(٥) .</p><p>در مسئلهء طلاق مانند سائر مسائل بهائيان نه تنها مقيّد باجرای تعليم</p><p>بهائی هستند بلکه بايد قوانين کشوری را که در آن ساکنند نيز مراعات نمايند .</p><p>تقويم بهائی</p><p>ميان ملل متنوّعه در ازمنهء مختلفه برای اندازه‌گيری زمان و تعيين وقت</p><p>طريقه‌های چندی انتخاب و معمول گرديده است و هم اکنون تقويمهای</p><p>متعدّد در ميان ملل مورد استفاده است از قبيل تقويم گريگوری در غرب</p><p>اروپا و تقويم جوليان در چندين کشور اروپای شرقی و تقويم عبری در نزد</p><p>يهود و تقويم اسلامی در کشورهای مسلمان .</p><p>حضرت باب اهميّت و عظمت ظهوری را که تبشير ميکردند با</p><p>ابداع تقويمی جديد اعلام فرمودند. در اين تقويم بديع مانند تقويم</p><p>گريگوری حساب ماههای قمری متروک و سال شمسی اختيار گرديده است .</p><p>سال بهائی عبارت از نوزده ماه و ماه نوزده روز است که جمعاً ٣٦١</p><p>روز ميشود باضافهء چند روز زائد بر شهور که در سالهای معمولی چهار روز</p><p>و در سالهای کبيسه پنج روز است. اين چند روز در آخر ماه هيجدهم و قبل</p><p>از ماه نوزدهم گذاشته شده تا سال شمسی کامل گردد . حضرت باب اين</p><p>ماهها را از روی اسماء اللّه تسميه فرموده‌اند . سال جديد بهائی مانند سال</p><p>قديم ايران بموجب علوم فلکی تعيين شده و از اعتدال ربيعی ( معمولاً ٢١</p><p>مارس ) شروع ميشود و دور بهائی نيز از تاريخ اعلان امر حضرت باب</p><p>----------------------------------------------------------------------------</p><p>٥) لوح مبارک بافتخار احبّای امريکا مورّخ ١٢ نوامبر ١٩٢٠ .</p><p/><p>ص ٢٠١</p><p>( يعنی ١٨٤٤ مسيحی يا ١٢٦٠ هجری قمری ) آغاز ميگردد .</p><p>آنچه مسلّم است اينست که در مستقبل قريب مقتضيات ايجاب</p><p>خواهد کرد که همهء ملل عالم در انتخاب يک تقويم مشترک متّفق شوند.</p><p>و بنابراين چقدر مناسب است که در اين عصر جديد وحدت و اتّحاد</p><p>تقويم بديعی عاری از ايرادات و حبّ و بغضها اختيار گردد تا بر خلاف</p><p>تقويمهای قبلی در نظر بخش بزرگی از ملل عالم قابل قبول باشد. و مشکل</p><p>بنظر ميآيد طرح و ترتيب ديگری بتوان يافت که از جهت سادگی و تناسب</p><p>بر تقويم موضوعهء حضرت باب ترجيح داشته باشد .</p><p>ماههای تقويم بهائی بشرح زير است :</p><p>١شهرالبهاء٢١مارس</p><p>٢شهرالجلال٩آوريل</p><p>٣شهرالجمال٢٨آوريل</p><p>٤شهرالعظمة١٧مه</p><p>٥شهرالنّور٥ژوئن</p><p>٦شهرالرّحمة٢٤ژوئن</p><p>٧شهرالکلمات١٣ژوئيه</p><p>٨شهرالکمال١اوت</p><p>٩شهرالاسماء٢٠اوت</p><p>١٠شهرالعزّة٨سپتامبر</p><p>١١شهرالمشيّة٢٧سپتامبر</p><p>١٢شهرالعلم١٦اکتبر</p><p>١٣شهرالقدرة٤نوامبر</p><p>١٤شهرالقول٢٣نوامبر</p><p>١٥شهرالمسائل١٢دسامبر</p><p>١٦شهرالشّرف٣١دسامبر</p><p/><p>ص ٢٠٢</p><p>١٧شهرالسّلطان١٩ژانويه</p><p>١٨شهرالملک٧فوريه</p><p>ايّام اعطاءاز ٢٦فوريه تا اوّل مارس</p><p>١٩شهرالعلاء٢مارس</p><p>محافل روحانی</p><p>حضرت عبدالبهاء قبل از اينکه رسالت خود را در اين دنيا به پايان</p><p>رسانند برای توسعهء نظم اداری مقرّر در آثار حضرت بهاءاللّه شالوده</p><p>و اساسی محکم بنا نهادند. و برای اينکه مقام و اهميّت فوق العاده مؤسّسه محفل</p><p>روحانی را نشان دهند در لوحی اعلام فرمودند متن ترجمه‌ای که قبلاً</p><p>بنظر مبارکشان رسيده و تصحيح شده بوده است بايد قبل از انتشار</p><p>بتصويب محفل روحانی قاهره برسد .</p><p>منظور از محفل روحانی هيئت اداری مرکّب از نه نفر است که</p><p>ساليانه از طرف هر يک از جامعه‌های محلّی بهائی انتخاب ميشود. و باين</p><p>هيئت قدرت و اختيار تصميم در جميع مسائل و مجهودات مشترک آن جامعه</p><p>واگذار شده است. و اسم فعلی جنبهء موقّت دارد زيرا در آينده محافل</p><p>روحانی به بيوت عدل موسوم خواهند بود .</p><p>برخلاف تشکيلات کليساها اين هيئتهای بهائی بيشتر جنبهء مؤسّسات</p><p>اجتماعی دارند تا مذهبی. باين معنی که در جميع مسائل و مشکلاتی که</p><p>ميان بهائيان پيش ميآيد بر مبنای مشورت عمل ميکنند و از بهائيان دعوت</p><p>ميگردد اختلافات خود را بمحاکم رسمی مراجعه ندهند و سعی ميکنند</p><p>اصول وحدت و عدالت در سراسر جامعه حفظ و تقويت شود .</p><p>محفل روحانی را بهيچوجه نميتوان با کشيش يا اسقف مقايسه کرد</p><p>و مسئوليّتهای آن عبارتست از وقايه و نشر تعاليم ، تحريص و تشويق عموم</p><p>بخدمت ، ادارهء محافل و مجالس ملاقات ، حفظ وحدت جامعه، ادارهء</p><p/><p>ص ٢٠٣</p><p>املاک و موقوفات بهائی بعنوان امناء جامعه و احراز سمت نمايندگی جامعهء</p><p>بهائی در روابط با محيط خارج و مناسبات با ساير جوامع بهائی .</p><p>ماهيّت محفل روحانی چه محلّی و چه ملّی در بخش مربوط بالواح</p><p>وصايای حضرت عبدالبهاء در آخرين فصل اين کتاب بطور تفصيل بيان</p><p>گرديده است. امّا وظايف عموميّهء آن از طرف حضرت شوقی افندی</p><p>وليّ امراللّه بشرح زير تبيين شده است :</p><p>" مسئلهء تبليغ و ادارهء امور آن و روش و وسائط و کيفيّت ترويج</p><p>و تقويت آن هر چند از نظر مصالح امريّه مهمّ و ضروری است ولی بهيچوجه</p><p>نبايد تنها موضوعی باشد که مورد توجّه محافل روحانيّه قرار ميگيرد. مطالعهء</p><p>دقيق الواح حضرت بهاءاللّه و حضرت عبدالبهاء بخوبی نشان ميدهد که</p><p>وظائف ديگری که از لحاظ مصالح امری حائز اهميّت کمتر نيست بر</p><p>عهدهء نمايندگان منتخب ياران قرار دارد .</p><p>از جملهء فرائض آن است که بيدار و هشيار و مراقب و متوجّه بوده</p><p>همواره هيکل امر اللّه را از سهام بدخواهان و هجوم اعدا محافظه نمايند .</p><p>از جمله فرائض ازدياد روح محبّت و ائتلاف در بين ياران و ازالهء آثار</p><p>عدم اعتماد و برودت و جدائی از قلوب و تبديل آن بروح تعاون صميمی در</p><p>سبيل خدمت بامر اللّه است .</p><p>از جملهء فرائض آن است که بتمام همّت همواره بکوشند تا دست</p><p>مساعدت بسوی فقرا و مرضی و عجزا و ايتام و ارامل از جميع طوائف</p><p>و اجناس و قبائل بگشايند .</p><p>از جملهء فرائض توسّل بجميع وسائل ممکنه برای ترقّی و پيشرفت</p><p>جوانان در شئون مادّی و معنوی و تدارک وسائط لازمه برای تربيت اطفال</p><p>و تأسيس معاهد و مؤسّسات تربيتی در صورت امکان و اشراف بر امور اين مؤسّسات </p><p>و تشبّث بوسائل و اسباب فعّاله جهت ترويج و پيشرفت مصالح آنان است .</p><p>از جملهء فرائض تربيت و تمشيت محافل منظّم ملاقاتی ياران و انعقاد</p><p/><p>ص ٢٠٤</p><p>احتفالات اعياد و ايّام متبرّکه و اجتماعات مخصوص جهت ترويج و پيشرفت</p><p>مصالح اجتماعی و علمی و روحانی جمهور ملّت است .</p><p>از جملهء فرائض در اين ايّام که امر اللّه هنوز در مرحلهء طفوليّت</p><p>است اشراف بر کلّيّهء مطبوعات و ترجمه‌های بهائی و نيز نظارت در نشر</p><p>و توزيع کلّيّهء آثار مربوط بامر اللّه است بنحوی که اين آثار شايسته و متين</p><p>و خالی از خطا انتشار يابد "(٦) .</p><p>ارزش امکانات موهوبه در مؤسّسات بهائی تنها موقعی تشخيص داده</p><p>ميشود که شخص بخوبی دريابد تمدّن جديد بعلّت فقدان قوّهء روحانی با</p><p>چه سرعتی رو باضمحلال و نابودی ميرود و تنها قوّهء روحانی است که</p><p>احساس مسئوليّت و حالت خضوع و خشوع به زمامداران و انقياد و اطاعت</p><p>شايسته بافراد واعضای جامعهء انسانی ارزانی ميدارد .</p><p>اعياد بهائی و ايّام محرّمه</p><p>١- عيد نوروز اوّل سال نو بهائی٢١ مارس</p><p>٢- اوّل عيد رضوان٢١ آوريل</p><p>٣- نهم عيد رضوان٣٠ آوريل</p><p>٤- دوازدهم عيد رضوان٢ مه</p><p>٥- اظهار امر حضرت باب (٧)٢٣ مه</p><p>٦- صعود حضرت بهاءاللّه٢٩ مه</p><p>٧- شهادت حضرت باب٩ ژوئيه</p><p>٨- تولّد حضرت باب٢٠ اکتبر</p><p>٩- تولّد حضرت بهاءاللّه١٢ نوامبر</p><p>----------------------------------------------------------------------------</p><p>٦) نقل از کتاب Baha'i Administration " " صفحات ٣٧-٣٨ ( ترجمه ) .</p><p>٧) تولّد حضرت عبدالبهاء نيز در روز اظهار امر حضرت باب واقع شده است .</p><p/><p>ص ٢٠٥</p><p>مناسبات امريّه</p><p>- روز ميثاق٢٦ نوامبر</p><p>- صعود حضرت عبدالبهاء٢٨ نوامبر</p><p>اعياد</p><p>فرح و نشاط ديانت بهائی در ضمن جشنها و ايّام تعطيل متعدّد ساليانه ظاهر و آشکار ميشود .</p><p>حضرت عبدالبهاء بمناسبت عيد نوروز در سال ١٩١٢ در اسکندريّهء مصر چنين فرموده‌اند :</p><p>" در شرايع مقدّسهء الهيّه در هر دوری و کوری نيز ايّام سرور و حبوری</p><p>و اعياد مبارکی که در آن روز اشغال متفرّقه ممنوع تجارت و صناعت</p><p>و زراعت خلاصه هر عملی حرام است بايد کلّ بسرور و شادمانی پردازند</p><p>و اجتماع کنند و محافل عمومی بيارايند و حکم يک انجمن حاصل کنند تا</p><p>وحدت ملّت و الفت و يگانگی در جميع انظار مجسّم شود. و چون روز</p><p>مبارکی است نبايد آنروز را مهمل گذاشت بی‌نتيجه نمود که ثمر آن روز</p><p>محصور در سرور و شادمانی ماند. در چنين يوم مبارکی بايد تأسيس مشروعی</p><p>گردد که فوائد و منافع آن برای ملّت دائمی ماند ... امروز نتيجه و ثمری</p><p>اعظم از هدايت خلق نيست زيرا اين خلق بيچاره از جميع مواهب الهيّه</p><p>علی الخصوص ايران و ايرانيان بی‌نصيب مانده‌اند. احبّای الهی در چنين</p><p>روزی البتّه بايد يک آثار خيريّه معنويّه بگذارند که آن آثار خيريّه شمول بر</p><p>جميع نوع انسانی داشته باشد زيرا در اين دور بديع هر عمل خيری بايد</p><p>عمومی باشد يعنی شمول بر جميع بشر داشته باشد اختصاص به بهائيان</p><p>نداشته باشد ... چونکه ظهور رحمانيّت الهی است ... لهذا اميدم چنانست</p><p>که احبّای الهی هر يک از برای عموم بشر رحمت پروردگار باشند "(٨) .</p><p>-------------------------------------------------------------------------------------</p><p>٣) خطابهء مبارک در رملهء اسکندريّه در روز نوروز غرّهء ربيع‌الثّانی ، ٣٣٠١ (" خطابات</p><p>مبارکهء حضرت عبدالبهاء در اروپا و امريکا ") صفحات ٢٧٦-٢٧٧ .</p><p/><p>ص ٢٠٦</p><p>اعياد نوروز و رضوان و سالروز تولّد حضرت باب و حضرت بهاءاللّه</p><p>و اظهار امر حضرت باب ( که توأم با تولّد حضرت عبدالبهاست ) بزرگترين</p><p>ايّام فرح و سرور بهائيان است . در ايران اين اعياد با مهمانيها و احتفالات</p><p>و نواختن موسيقی و تلاوت الواح و ترنّم اشعار و ادای نطقهای مختصر بمقتضای</p><p>موقع از طرف حاضران برگزار ميشود . ايّام زائده بر شهور ميان ماههای</p><p>هيجدهم و نوزدهم ( از ٢٦ فوريه تا اوّل مارس ) بضيافت ياران و دادن</p><p>هديه‌ها و دستگيری فقرا وعيادت مرضی و غيره صرف ميگردد . يوم شهادت</p><p>حضرت باب و صعود حضرت بهاءاللّه و حضرت عبدالبهاء نيز هر سال با</p><p>کمال وقار بوسيلهء مجلس تذکّر و ادای نطقها وتلاوت مناجات و الواح تجليل ميگردد .</p><p>صيام</p><p>- ايّام صيام نوزده روز است که از تاريخ دوم مارس شروع ميشود .</p><p>ماه نوزدهم که ماه صيام است بلافاصله پس از ضيافتهای ايّام</p><p>زائده بر شهور ( ايّام هاء ) شروع ميشود و مدّت نوزده روز از طلوع تا</p><p>غروب آفتاب بايد از تناول غذا و آشاميدنی امساک نمود. و چون ماه صيام با</p><p>اعتدال ربيعی خاتمه مييابد ايّام روزه هميشه در يک فصل يعنی بهار در</p><p>نيمکرهء شمالی و پائيز در نيمکرهء جنوبی واقع ميشود و هرگز با شدّت گرمای</p><p>تابستانی يا سورت سرمای زمستانی که باعث زحمت و مشقّت است</p><p>تصادف نميکند. بعلاوه در آن فصل طول روزها از طلوع تا غروب آفتاب</p><p>در قسمت مسکونی کرهء زمين تقريباً يکسان است يعنی تقريباً از ساعت</p><p>شش صبح تا شش عصر . اطفال و عجزه و مسافران و يا کسانيکه بسنّ هرم</p><p>رسيده يا ضعيف باشند ( و از جمله زنان باردار و شيرده ) از روزه معاف هستند .</p><p/><p>ص ٢٠٧</p><p>دلائل زيادی در دست است که روزهء سالانه بطوريکه در تعاليم</p><p>بهائی امر شده فوائد جسمانی بسيار دارد ولکن همانطور که مقصد از</p><p>ضيافت بهائی صرفاً تناول غذای جسمانی نيست بلکه مقصد اصلی ذکر</p><p>الهی است که غذای روحانی است بهمين قسم روزهء بهائی فقط امساک از</p><p>غذای جسمانی با آنکه آنهم بتصفيهء بدن کمک ميکند نيست بلکه مقصد</p><p>اصلی اجتناب از شهوات و مشتهيات نفسانی و انقطاع از ما سوی اللّه است .</p><p>حضرت عبدالبهاء ميفرمايند :</p><p>" صيام رمزی است . صيام عبارت از اجتناب از مشتهيات نفسانی</p><p>است . صيام جسمانی رمزی از آن است ، سبب تذکّر است. باين معنی که</p><p>همانطور که انسان از غذاهای جسمانی امساک ميکند از مشتهيات و آمال</p><p>نفسانی نيز بايد اجتناب کند ولی تنها امساک از غذا اثر روحانی ندارد</p><p>اين تنها يک رمز و تذکّر است والّا اهميّتی ندارد. پس صيام عبارت از</p><p>امساک تامّ از غذا نيست و بهترين ملاک برای غذا خوردن اينست که</p><p>شخص زياده از حدّ و کمتر از احتياج نخورد اعتدال لازمست. در</p><p>هندوستان جماعتی موجود است که بخود رياضت ميدهد و بتدريج از</p><p>غذا کم ميکند تا اينکه تقريباً بهيچ ميرسد ولی به هوش آنها صدمه وارد</p><p>ميشود. شخص اگر مغز و جسمش بر اثر فقدان غذا ضعيف باشد قادر</p><p>نخواهد بود بآستان الهی خدمت کند و بخوبی نميتواند ببيند "(٩) .</p><p>احتفالات</p><p>حضرت عبدالبهاء برای حضور مرتّب ياران در احتفالات و شرکت</p><p>در عبادت خداوند و تشريح و مطالعهء تعاليم الهی و برای مشاوره در پيشرفت</p><p>-----------------------------------------------------------------------------------------------</p><p>نقل از مقالهء ميس استيونس در مجلّهء فورت نايتلی رويو"Fortnightly Review" ژوئن ١٩١١(ترجمه).</p><p/><p>ص ٢٠٨</p><p>امر نهايت اهمّيّت ميدهند . در يکی از الواح ميفرمايند : " ارادهء الهی تعلّق</p><p>داشته و دارد که روز بروز اتّحاد و اتّفاق ياران الهی و اماء رحمن ... بيفزايد</p><p>و تا چنين نگردد ابداً کار از پيش نرود و اعظم اسباب اتّحاد و اتّفاق جميع</p><p>محافل روحانی است بسيار مهمّ است اين مسئله و مغناطيس تأييد الهی "(١٠) .</p><p>در اجتماعات روحانيّهء بهائيان بايد از مشاجره و مذاکره در مسائل</p><p>سياسی و شئون دنيوی احتراز گردد . يگانه مقصد احبّا بايد تعليم و تعلّم حقايق</p><p>روحانيّه باشد و قلوب از محبّة اللّه سرشار گردد تا با انقياد کامل تسليم</p><p>مشيّة اللّه شوند و ظهور ملکوت الهی را تسهيل نمايند . در ضمن خطابی</p><p>در نيويورک بسال ١٩١٢ حضرت عبدالبهاء فرمودند :</p><p>" محفل بهائی بايد محفل ملأ اعلی باشد و بانوار ملأ اعلی روشن قلوب</p><p>بايد مانند مرآت صافيه گردد تا انوار شمس حقيقت در آن بتابد. هر سينه</p><p>مرکز مخابرهء تلغرافی شود که يکطرف سيم در دل باشد و طرف ديگر در ملأ</p><p>اعلی تا مخابره از طرفين مستمرّ شود باين طريق الهامات ملکوت ابهی موج</p><p>زند و در جميع مذاکرات الفت حاصل شود ... هر چه الفت و اتّحاد و محبّت</p><p>در ميان شما بيشتر باشد توفيقات الهيّه بيشتر ميرسد و تأييد و توفيق جمال</p><p>مبارک نصير و معين گردد "(١١) .</p><p>و در يکی از الواح ميفرمايند :</p><p>" و امّا در محافل منعقده بايد بکلّی مکالمات خارجه واقع نگردد بلکه</p><p>مصاحبت محصور در ترتيل آيات و قرائت کلمات و اموريکه راجع بامر اللّه</p><p>است باشد مثل بيان حجج و براهين و دليل واضح مبين و آثار محبوب العالمين.</p><p>و نفوسی که در آن محفلند قبل از دخول بايد بنهايت نظافت آراسته و توجّه</p><p>-------------------------------------------------------------------------------</p><p>١٠) در لوحی بافتخار مستر آرتور اگنو . ( Arthur Agenew )</p><p>١١) ترجمه از متن انگليسی کتاب .</p><p/><p>ص ٢٠٩</p><p>بملکوت ابهی نموده در کمال خضوع و خشوع وارد گردند و در حين تلاوت</p><p>صمت و سکوت کنند و اگر نفسی مکالمه خواهد بايد در نهايت خضوع</p><p>بنطقی فصيح و بيانی بليغ باشد "(١٢) .</p><p>ضيافت نوزده روزه</p><p>پس از صعود حضرت عبدالبهاء ضيافت نوزده روزه که اوّلين روز</p><p>هر ماه بهائی تشکيل ميگردد با توسعهء نظم اداری بهائی اهمّيّت مخصوص</p><p>يافته است. زيرا نه فقط اجتماعی است که وقت آن صرف دعا و مناجات</p><p>و تلاوت آثار مقدّسه ميشود بلکه وسيله‌ايست برای مشاورهء عمومی در</p><p>خصوص همهء مسائل جاری بهائی و معاشرت و آشنائی دوستان با يکديگر .</p><p>اين ضيافت فرصتی است که محفل روحانی گزارش فعّاليّتهای خود را</p><p>به جامعه ميدهد و از آنها دعوت ميکند در خصوص نقشه‌های محفل مشورت</p><p>کنند و راههای جديد و مفيدتری برای خدمت پيشنهاد نمايند .</p><p>مشرق الاذکار</p><p>حضرت بهاءاللّه به پيروانشان دستور فرموده‌اند در هر کشور و شهری</p><p>معابدی بنا کنند و اين معابد را بنام مشرق الاذکار تسميه فرموده‌اند.</p><p>عمارت مشرق الاذکار بايد دارای نه جبهه و روی آن گنبد باشد و از</p><p>جهت نقشه و ظرافت ساختمان تا سر حدّ امکان ممتاز گردد. اين بنا در باغ</p><p>وسيعی مزيّن به فوّاره‌ها و درختان و انواع گلها مرتفع ميگردد و در اطراف آن</p><p>بناهای فرعی ساخته ميشود که برای مقاصد فرهنگی و تربيتی و امور خيريّه</p><p>و اجتماعی بکار ميرود بطوريکه عبادت خداوند در اين معبد با شادی</p><p>-------------------------------------------------------------------------------</p><p>١٢) در لوحی بافتخار حضرت اخوالشّهيد نقل از نسخهء خطّی .</p><p/><p>ص ٢١٠</p><p>و مسرّت و حظّ و لذّت از زيبائيهای طبيعت و هنر و سعی و عمل برای بهبود</p><p>اوضاع اجتماعی توأم ميگردد " (١٣) .</p><p>در ايران تا بحال بهائيان از ساختن اين معابد عمومی ممنوع بوده‌اند</p><p>و باينجهت اوّلين مشرق الاذکار بزرگ در عشق آباد روسيّه (١٤) بنا</p><p>گرديده است. حضرت عبدالبهاء اوّلين سنگ دومين مشرق الاذکار بهائی</p><p>را در طيّ مسافرت خود بامريکا در سال ١٩١٢ در ساحل درياچهء</p><p>ميشيگان واقع در چند ميلی شمال شيکاگو بدست خود نصب فرمودند (١٥).</p><p>حضرت عبدالبهاء در الواح مبارکهء خود در باره امّ المعابد غرب چنين ميفرمايند :</p><p>" حال الحمد للّه از جميع اقاليم عالم بقدر امکان اعانت پياپی</p><p>بمشرق الاذکار امريک ارسال ميگردد ... از يوم آدم تا بحال چنين امری</p><p>واقع نشده که از اقصی بلاد آسيا اعانت بجهت اقصی بلاد امريکا ارسال</p><p>گردد اينست قوّهء ميثاق الهی ... فتعجّبوا من ذلک يا اولی الالباب. اميد</p><p>------------------------------------------------------------------------------------</p><p>١٣) بمناسبت مشرق الاذکار قطعه شعری را که تنيسن ( Tennyson ) شاعر معروف</p><p>انگليسی در ديوان خود موسوم به " رؤيای اکبر " مورّخ ١٨٩٢ سروده جالب بنظر ميرسد</p><p>( قطعه شعر مزبور توسّط ع . بشيرالهی بشعر فارسی برگردانيده شده است ) بشرح ذيل :</p><p>خواب ديدم که معبدی از سنگبمبارک مقام ميسازم</p><p>نه کليسا نه مسجد و نه کنشتساده‌تر از امام ميسازم</p><p>معبدی با شکوه و درها بازکه درآيد شميم امر مبين</p><p>تا حقيقت شود محافظ صلحتا محبّت شود بعدل قرين</p><p>١٤) اين اوّلين مشرق الاذکار بهائی بسال ١٩٤٨ بر اثر زلزلهء سخت آسيب ديد و چند</p><p>سال بعد بکلّی ويران گرديد .</p><p>١٥) ساختمان اين معبد بسال ١٩٥٣ تکميل گرديد. بعد از آن تاريخ مشرق الاذکارهای</p><p>ديگری در کامپالا در يوگاندا ، سيدنی در استراليا ، فرانکفورت در آلمان ، پاناما</p><p>در آمريکای مرکزی و ساموا در پاسيفيک ساخته شده و در هند نيز معبد ديگری در دست</p><p>ساختمان است. در حال حاضر که سال ١٩٨٥ است زمين ١٢٤ مشرق الاذکار ديگر</p><p>خريداری شده است ( بفصل آخر کتاب مراجعه شود ) .</p><p/><p>ص ٢١١</p><p>است ياران الهی يد قدرتی بنمايند و مبلغی عظيم برای اين بنا تدارک کنند ...</p><p>اختيار با خود اشخاص است اگر کسی بخواهد صرف امر ديگری نمايد</p><p>مختار است تعرّض باطل ولی بيقين بدانيد که اهمّ امور حال بنای مشرق</p><p>الاذکار است ... سرّ اين بنا عظيم است حال کشف آن ممکن نه ولی</p><p>ساختمانش امروز نهايت اهمّيّت دارد . "... مشرق الاذکار را تفرّعات</p><p>مهمّه مقرّر که از اساسهای اصلی شمرده ميشود مکتب اطفال ايتام است</p><p>و بيمارستان فقرا و اجزاء خانه و محلّ عجزه و مدرسهء علوم عاليه و مسافرخانه</p><p>است مقصد اين است که در هر شهری بايد باين ترتيب يک مشرق الاذکار</p><p>عظيم تأسيس شود ... در مشرق الاذکار هر روز صبح مراسم بعمل ميآيد</p><p>و در خود معبد موسيقی نخواهد بود در عمارتی نزديک بايد تمام مراسم</p><p>ضيافت و جشن و مهمانی و کنونشن و اجتماعات عمومی و احتفالات روحانی</p><p>بجا آورده شود و قرائت مناجات و آيات بالحان بديع در نفس مشرق الاذکار</p><p>بدون آلات موسيقی بايد صورت گيرد. ابواب مشرق الاذکار را بروی عموم</p><p>نوع بشر بگشائيد وقتيکه اين مؤسّسات يعنی مدرسه و مريضخانه و مسافرخانه</p><p>و دارالعجزه و دانشگاه علوم عاليه و ساير عمارات برای امور خيريّه بنا شد</p><p>درهای آن بايد بروی تمام ملل و اديان باز باشد . بهيچوجه بند و قيدی نبايد</p><p>باشد امور خيريّهء آن بايد صرف عموم از هر رنگ و نژاد گردد درهايش</p><p>بايد بروی عموم نوع بشر باز باشد و بدون تعصّب و با محبّت برای همه . بنای</p><p>مرکزی مخصوص تلاوت آيات و ادعيه و نيايش است . باينطريق ... ديانت با</p><p>علم هم‌آهنگ شود و علم بخدمت دين پردازد و هر دو مواهب مادّی</p><p>و روحانی خود را بر نوع انسان مبذول دارند "(١٦) .</p><p>----------------------------------------------------------------------------</p><p>١٦) قسمی نقل از اصل الواح و فقراتی ترجمه از متن انگليسی کتاب است .</p><p/><p>ص ٢١٢</p><p>حيات بعد از ممات</p><p>حضرت بهاءاللّه تعليم ميفرمايند که حيات جسمانی تنها مرحلهء جنينی</p><p>حيات ماست و خلاصی از تن مانند تولّد جديد است که بوسيلهء آن روح</p><p>انسانی بحيات کاملتر و آزادتری داخل ميشود و در اين خصوص ميفرمايند :</p><p>" فاعلم انّه يصعد حين ارتقائه الی ان يحضر بين يدی اللّه فی هيکل لا</p><p>تغيّره القرون و الاعصار و لا حوادث العالم و ما يظهر فيه. و يکون باقياً بدوام</p><p>ملکوت اللّه و سلطانه و جبروته و اقتداره. و منه تظهر آثار اللّه و صفاته و عناية</p><p>اللّه و الطافه. انّ القلم لا يقدر ان يتحرّک علی ذکر هذا المقام و علوّه و سموّه</p><p>علی ما هو عليه و تدخله يد الفضل الی مقام لا يعرف بالبيان و لا يذکر بما</p><p>فی الامکان. طوبی لروح خرج من البدن مقدّساً عن شبهات الامم انّه يتحرک</p><p>فی هواء ارادة ربّه و يدخل فی الجنّة العليا و تطوفه طلعات الفردوس الاعلی</p><p>و يعاشر انبياء اللّه و اوليائه و يتکلّم معهم و يقصّ عليهم ما ورد عليه فی سبيل</p><p>اللّه ربّ العالمين. لو يطّلع احد علی ما قدّر له فی عوالم اللّه ربّ العرش و</p><p>الثّری ليشتعل فی الحين شوقاً لذاک المقام الامنع الارفع الاقدس الابهی ...</p><p>و اينکه سؤال از کيفيّت آن نمودی انّه لا يوصف و لاينبغی ان يذکر الّا علی</p><p>قدر معلوم. انبياء و مرسلين محض هدايت خلق بصراط مستقيم حقّ آمده‌اند</p><p>و مقصود آنکه عباد تربيت شوند تا در حين صعود با کمال تقديس و تنزيه</p><p>و انقطاع قصد رفيق اعلی نمايند. لعمر اللّه اشراقات آن ارواح سبب ترقّيات</p><p>عالم و مقامات امم است. ايشانند مايه وجود و علّت عظمی از برای ظهورات</p><p>و صنايع عالم. بهم تمطر السّحاب و تنبت الارض. هيچ شيئی از اشياء بی‌سبب</p><p>و علّت و مبدأ موجود نه و سبب اعظم ارواح مجرّده بوده و خواهد بود و فرق</p><p>اين عالم با آن عالم مثل فرق عالم جنين و اين عالم است "(١٧) .</p><p>همچنين حضرت عبدالبهاء ميفرمايند :</p><p>----------------------------------------------------------------------------</p><p>١٧) لوح عبدالوهاب ، مجموعهء الواح مبارکه ، صفحات ١٦٣-١٦٤ .</p><p/><p>ص ٢١٣</p><p>" اسرار و رموزی که انسان در اين عالم ترابی از آن غافل است در</p><p>عالم ملکوت کشف کند و بر اسرار حقيقت اطّلاع يابد و بطريق اولی</p><p>نفوسی را که معاشر و موافق بوده خواهد شناخت. البتّه نفوس مقدّسه با</p><p>چشمی پاک و بصيرتی تابناک بعنايات الهيّه در ملکوت انوار محرم اسرار</p><p>و بموهبت مشاهدهء حقيقت هر نفسی از اخيار مستفيض و برخوردار و بلقاء اللّه</p><p>واضحاً مشهوداً در آنعالم محظوظ و شادمان و در انجمن آسمانی جميع</p><p>ياران قديم و جديد الهی را حاضر يابند - فرق و تميز بين نفوس البتّه بعد از</p><p>صعود از اين عالم فانی واضح گردد. امّا اين تميز نه از حيثيّت مکان است</p><p>بلکه بالنّسبه بعالم جان و وجدان است زيرا ملکوت الهی مقدّس از زمان</p><p>و مکان است عالمی ديگر و جهانی ديگر است. يقين بدان در عوالم الهيّه</p><p>ياران روحانی يکديگر را بشناسند و انيس و مونس همديگرند ولی انس روحانی </p><p>دارند. و همچنين اگر نفس ديگری را دوست داشته باشد در عالم ملکوت فراموش </p><p>نشود و حتّی در آنجا حياتی را که در اين عالم داشتی فراموش ننمائی "(١٨) .</p><p>بهشت و دوزخ</p><p>حضرت بهاءاللّه و حضرت عبدالبهاء آنچه را که در کتب مقدّسه</p><p>قبل در خصوص بهشت و دوزخ نقل گرديده مشابه داستان خلقت عالم در</p><p>تورات رمز ميدانند و نه صورت ظاهر و ميفرمايند که بهشت حالت کمال</p><p>و دوزخ عالم نقائص است ، بهشت کسب رضای الهی و انس و الفت با</p><p>همگنان است و دوزخ فقدان چنين يکرنگی و الفت ، بهشت عبارت از</p><p>کيفيّت حيات روحانی است و دوزخ موت روحانی. هرکس ممکن است</p><p>در اين هيکل جسمانی در بهشت يا در دوزخ باشد فرح و سرور آسمانی فرح</p><p>----------------------------------------------------------------------------</p><p>١٨) ترجمه از متن انگليسی کتاب .</p><p/><p>ص ٢١٤</p><p>و سرور روح است و آلام دوزخ عبارت از محروميّت از اين فرح و سرور است .</p><p>حضرت عبدالبهاء ميفرمايند : " چون بنور ايمان از ظلمات اين</p><p>رذائل خلاص شوند و باشراق شمس حقيقت منوّر و بجميع فضائل مشرّف</p><p>گردند اين را اعظم مکافات شمرند و جنّت حقيقی دانند. بهمچنين مجازات</p><p>معنويّه يعنی عذاب و عقاب وجودی را ابتلای بعالم طبيعت و احتجاب از</p><p>حقّ و جهل و نادانی و انهماک در شهوات نفسانی و ابتلای برذائل حيوانی</p><p>و اتّصاف بصفات ظلمانی ... و اين را اعظم عقوبات و عذاب دانند ...</p><p>مکافات اخروی کمالات و نعمی است که در عوالم روحانی بعد از</p><p>عروج از اين عالم حاصل گردد ... مکافات اخروی نعم و الطاف روحانی</p><p>است مثل انواع نعمتهای روحانی در ملکوت الهی و حصول آرزوی دل و جان</p><p>و لقای رحمن در جهان ابدی. و همچنين مجازات اخرويّه ... محروميّت</p><p>از عنايات خاصّهء الهيّه و مواهب لاريبيّه و سقوط در اسفل درکات وجوديّه</p><p>است. و هر نفسی که از اين الطاف الهی محروم ولو بعد از موت باقی است</p><p>ولی در نزد اهل حقيقت حکم اموات دارد ... غنای آن عالم تقرّب بحقّ</p><p>است در اينصورت يقين است که مقرّبان درگاه الهی را شفاعت جائز و اين</p><p>شفاعت مقبول حقّ ... حتّی کسانی که در گناه و عدم ايمان مرده‌اند ممکن</p><p>است که تغيير نمايند يعنی مظهر غفران شوند و اين بفضل الهی است نه</p><p>بعدل زيرا فضل اعطاء بدون استحقاق است و عدل اعطاء باستحقاق.</p><p>چنانچه ما در اينجا قوّه داريم که در حقّ اين نفوس دعا نمائيم همينطور</p><p>در عالم ديگر هم که عالم ملکوت باشد همين قوّه را دارا خواهيم بود ...</p><p>پس در آن عالم هم ميتوانند ترقّی کنند همچنانکه در اينجا ميتوانند به تضرّع اقتباس </p><p>انوار نمايند در آنجا هم ميتوانند طلب غفران نمايند به تضرّع و رجا اقتباس انوار کنند ...</p><p>پيش از خلع اين قالب عنصری و بعد از خلع ترقّی در کمالات</p><p>دارد نه در رتبه ... ديگر يک موجودی بالاتر از انسان کامل نيست لکن</p><p/><p>ص ٢١٥</p><p>انسان که برتبهء انسان رسيد ديگر ترقّی در کمالات دارد نه در رتبه چه که</p><p>ديگر رتبه‌ای بالاتر از انسان کامل نيست که انتقال بآن رتبه کند فقط در</p><p>رتبهء انسانيّت ترقّی دارد زيرا کمالات انسانيّه غير متناهی است. مثلاً هر</p><p>قدر عالم باشد مافوق آن تصوّر گردد و چون کمالات انسانيّه غير متناهی</p><p>است پس بعد از صعود از اين عالم نيز ترقّيات در کمالات تواند نمود "(١٩) .</p><p>وحدت دو عالم</p><p>وحدت عالم انسانی بطوريکه حضرت بهاءاللّه تعليم ميفرمايند تنها</p><p>مربوط بنفوسی نيست که هنوز در قيد حيات جسمانی هستند بلکه شامل</p><p>جميع نوع بشر است خواه در قالب عنصری باشند يا نباشند و نه فقط</p><p>نفوسی که حاليه در روی زمين زندگی ميکنند بلکه تمام آنهائی که در عالم</p><p>روحانی هستند نيز اعضاء و اجزاء هيکل واحدی هستند که کاملاً بهمديگر</p><p>ارتباط دارند. و اين ارتباط روحانی يکی با ديگری گذشته از اينکه غير</p><p>ممکن و خلاف طبيعت نيست بلکه ثابت و ضروری است. کسانيکه قوای</p><p>روحانيّه ‌شان هنوز توسعه نيافته از اين ارتباط حياتی بيخبرند ولی همينکه آن</p><p>قوا رشد و نموّ يابد ارتباط روحی با نفوسی که پشت پرده‌اند بتدريج مفهوم</p><p>و قطعی ميشود. نزد انبيا و اوليا اين ارتباط روحانی بقسمی واضح و حقيقتش</p><p>لائح است که رؤيای معمولی و گفتگو نزد ساير افراد انسانی عادی و متداول است .</p><p>حضرت عبدالبهاء ميفرمايند :</p><p>" رؤيای انبيا خواب نيست بلکه اکتشافات روحانی است و اين</p><p>----------------------------------------------------------------------------------------------</p><p>١٩) مفاوضات فصول " بقای روح درس اوّل " و " مسئله‌ای که کمالات وجود غير متناهی</p><p>است " و " در بيان مقام انسان و ترقّيات او بعد از صعود " صفحات ١٦٩ ، ١٧٠ ،١٧٥ ، ١٧٩ .</p><p/><p>ص ٢١٦</p><p>حقيقت دارد. ميفرمايد که شخصی را در چنين صورتی ديدم و چنين گفتم</p><p>و چنان جواب داد. اين رؤيا در عالم بيداريست نه خواب بلکه اکتشافات روحانی است ...</p><p>ادراکات روحانيّه و مکاشفات وجدانيّه اتّحادی مقدّس از وهم</p><p>و قياس و الفتی منزّه از زمان و مکان در ميان روحانيان هست. مثلاً در انجيل</p><p>مذکور که در جبل طابور موسی و ايليا نزد مسيح آمدند و اين واضح است</p><p>که اين الفت جسمانی نبود يک کيفيّت روحانيّه است ... ( اين قبيل</p><p>مخابرات ) حقيقت دارد و آثار عجيبه در عقول و افکار حاصل گردد</p><p>و انجذابات عظيمه در قلوب پديد شود "(٢٠) .</p><p>با وجود تصديق حقيقت اين قوای روحانيّهء خارق‌العاده معذلک</p><p>آن حضرت تحذير ميفرمايند که نبايد قبل از موقع اصرار در ظهور و بروز آن</p><p>شود زيرا تنها اگر ما بموجب تعاليم و وصايای انبيا در طريق ترقّيات</p><p>روحانيّه سالک شويم اين قوا در موقع خود بطبيعت حال بر ما مکشوف</p><p>خواهند شد، آن حضرت ميفرمايند :</p><p>" مداخله در قوای روحی عالم بعد در حاليکه هنوز ما در اين دنيا</p><p>هستيم مداخله در حالت روح در عالم بعد است. اگر چه قوای روحی</p><p>حقيقت دارد ولکن بحال عادی در اين دنيا فعّاليّتی ندارد. طفل در رحم</p><p>مادر دارای چشم و گوش و دست و پا و غيره است ولی فعّال نيستند. مقصد</p><p>اصلی از حيات در اين عالم مادّی ورود بعالم حقيقت است و آنجاست که آن</p><p>قوا بفعّاليّت خواهد پرداخت و تعلّق بآن عالم دارد "(٢١)٠</p><p>مخابره با ارواح متصاعدين نبايد تنها از جهت احضار روح يا بر</p><p>سبيل کنجکاوی و تفريح بعمل آيد بلکه برای کسانيکه در يک طرف پرده</p><p>قرار دارند يک موقعيّت ممتاز و ادای وظيفهء است که نفوس خلف حجاب را</p><p>---------------------------------------------------------------------------------------</p><p>٢٠) مفاوضات فصل " الهام و کشفيّات و رؤيا و تسخير ارواح " صفحات ١٩٠-١٩١ .</p><p>٢١) ترجمه از يادداشتهای خانم بوکتن . ( Miss Buckton ) .</p><p/><p>ص ٢١٧</p><p>دوست بدارند و درباره آنها کمک و دعا کنند و به اين جهت بهائيان مأمورند</p><p>برای اموات دعا و مناجات نمايند .</p><p>حضرت عبدالبهاء در سال ١٩٠٤ به مسيس روزنبرگ فرمودند " موهبت</p><p>شفاعت از کمالاتيست که به مقرّبان درگاه الهی و مظاهر ربّانيّه تعلّق دارد.</p><p>حضرت مسيح را قدرت شفاعت و طلب غفران دشمنانش بود چه وقتی که</p><p>در اين عالم بود و چه از عالم بالا دارای اين قوّه بوده و هست. ( حضرت</p><p>عبدالبهاء ذکر هيچ متصاعدی را نميفرمايند مگر آنکه رحمة اللّه عليه يا</p><p>عباراتی که همين معنی از آن مستفاد ميشود بفرمايند ). مؤمنين بانبيا نيز</p><p>ميتوانند طلب مغفرت جهت نفوس نمايند. پس نبايد گمان نمائيم نفوسی که</p><p>از حقّ غافل‌اند در گناه و عدم ايمان مرده‌اند در عذاب ابدی و هلاکت‌اند</p><p>چه که قوّه نافذهء شفاعت در حقّ هميشه موجود است ... اغنياء</p><p>روحانی در عالم بالا فقرا را مساعدت کنند چنانچه در اين عالم اغنيا فقرا</p><p>را مساعدت نمايند. در جميع عوالم همه مخلوق خدا هستند و بفضل او محتاج</p><p>هرگز از عنايت و رحمت مستغنی نبوده و نخواهند بود. و چون کلّ محتاج حقّ</p><p>هستند هر قدر بيشتر تضرّع و مناجات کنند غنی‌تر گردند. در آن عالم متاعی</p><p>و غنائی و مساعدت و کمکی جز شفاعت نيست پس نفوسی که هنوز ترقّی</p><p>کامل ننموده‌اند اوّل بواسطهء تضرّع و ابتهال با دعای مقدّسين تحصيل ترقّی</p><p>نمايند و بعد بواسطهء دعا و رجای خود ميتوانند ترقّی کنند " .</p><p>و نيز ميفرمايند : " نفوسی که صعود کرده‌اند دارای صفاتی ديگرند</p><p>که خلق اين عالم از آن بيخبرند معذلک انفصالی در ميان نيست</p><p>در حالت تضرّع و دعا اين کيفيّت با يکديگر اتّصال يابد. پس در حقّ آنها</p><p>دعا کنيد مثل اينکه آنها در حقّ شما دعا ميکنند "(٢٢). و چون از حضرت</p><p>عبدالبهاء سؤال شد، آيا بوسيلهء ايمان و محبّت ممکن است معرفت ظهور</p><p>---------------------------------------------------------------------------</p><p>٢٢) ترجمه از کتاب “Abdu'l-Baha in London " صفحهء ٠٩٧</p><p/><p>ص ٢١٨</p><p>جديد را باطّلاع متصاعدينی که بی خبر از آن درگذشته‌اند رسانيد؟ در</p><p>جواب فرمودند :</p><p>" بلی البتّه مادام که ادعيهء مخلصانه هميشه تأثير دارد لهذا در عالم</p><p>ديگر نفوذش شديد است هرگز انقطاع و فصلی نيست بين ما و نفوسی که در</p><p>آن عالم‌اند ولکن تأثيرات حقيقيّهء معنويّه‌اش در عالم ديگر است نه در اين</p><p>دنيا "(٢٣) .</p><p>از طرف ديگر حضرت بهاءاللّه ميفرمايند :</p><p>" والّذی عمل بما امر به يصلّين عليه الملأ الاعلی و الجّنة العليا و اهل</p><p>خباء العظمة بامر اللّه العزيز الحميد ...".</p><p>و چون از حضرت عبدالبهاء سؤال شد، چگونه است که قلب انسان</p><p>بندای باطنی گاهی بفکر دوستی ميافتد که بعالم ديگر شتافته است ؟ در</p><p>جواب فرمودند در ايجاد قانون الهی چنين بوده که ضعيف اميدش بقوی</p><p>است بنفوسی که توجّه ميکنيد ممکن است واسطهء قدرت الهی باشند حتّی وقتی که </p><p>همين دنيا هستند ولکن معطی قوّه بجميع خلق يگانه روح مقدّس الهی است "(٢٤) .</p><p>شرّ وجود ندارد</p><p>بموجب نظريّهء بهائی مبتنی بر وحدانيّت الهيّه شيئی که فی حدّ ذاته</p><p>شرّ باشد وجود ندارد زيرا تنها يک حقيقت لايتناهی در عالم بيش نيست.</p><p>اگر در عالم وجود غير از آن حقيقت لايتناهی شرّی وجود ميداشت اين</p><p>امر متناقض با لايتناهی بودن آن حقيقت ميگرديد. درست همانطور که</p><p>------------------------------------------------------------------------------------------------</p><p>٢٣) ترجمه ، نقل از يادداشتهای ماری هَندفورد فورد "Mary Hanford Ford" پاريس ١٩١١.</p><p>٢٤) ترجمه نقل از کتاب “Abdu'l-Baha in London " " صفحهء ٩٨ .</p><p/><p>ص ٢١٩</p><p>تاريکی فقدان يا درجهء کمتری از نور است بهمين قسم شرّ نيز فقدان يا</p><p>درجهء کمتری از خير است يعنی بحال نقص است. شخص شرير کسی</p><p>است که کمالات فطری او هنوز رشد نکرده است. و اگر خودخواه است</p><p>عيب در آن نيست که خود را دوست دارد زيرا هرگونه محبّت ولو حبّ</p><p>ذات محبوب و ملکوتی است، عيب در اينجاست که حبّ نفس او فرومايه</p><p>و نامناسب و ناموجّه است و نسبت بديگران و نسبت بخداوند فاقد محبّت</p><p>است. چنين شخصی تنها خود را نوع بالاتری از حيوان ميبيند و سفيهانه جنبهء</p><p>پست طبيعت خود را مانند يک سگ خانگی نوازش ميکند و نميداند که</p><p>نتيجهء اينکار از نوازش آن سگ بدتر است .</p><p>حضرت عبدالبهاء در يکی از مکاتيب خود ميفرمايند :</p><p>" و امّا ما سألت انّ عبدالبهاء قد ذکر لبعض الاحبّاء انّ الشّرّ ليس له</p><p>وجود بل هو امر عدميّ، هذا هو الحقّ. لانّ اعظم الشّرور الضّلالة</p><p>و الاحتجاب عن الحقّ و الضّلالة هی عدم الهدی و الظّلمة عدم النّور و الجهل</p><p>عدم العلم و الکذب عدم الصّدق و العمی عدم البصر و الصّمّ عدم السّمع</p><p>فالضّلالة و العمی و الصّمّ و الجهل امور عدميّة "(٢٥) .</p><p>و نيز ميفرمايند :</p><p>" در فطرت شرّی نيست کلّ خير است حتّی صفات و خلقی که</p><p>مذموم و ملازم ذاتی بعضی از نوع انسانی است ولی فی الحقيقه مذموم نه.</p><p>مثلاً در بدايت حيات ملاحظه ميشود که طفل در شير خوردن از پستان</p><p>آثار حرص از او واضح و آثار غضب و قهر از او مشهود. پس حسن و قبح</p><p>در طبيعت انسان خلقی است و اين منافی خيريّت محض در خلقت و فطرت</p><p>است. جواب اينست که حرص که طلب ازدياد است صفت ممدوح است</p><p>امّا اگر موقعش صرف شود. مثلاً اگر انسان حرص در تحصيل علوم</p><p>و معارف داشته باشد و يا آنکه حرص در رحم و مروّت و عدالت داشته باشد</p><p>-----------------------------------------------------------------------------</p><p>٢٥) نقل از نسخهء خطّی يکی از الواح مبارکهء حضرت عبدالبهاء .</p><p/><p>ص ٢٢٠</p><p>بسيار ممدوح است و اگر بر ظالمان خونخوار که مانند سباع درنده هستند</p><p>قهر و غضب نمايد بسيار ممدوح است ولی اگر اين صفات را در غير</p><p>مواضع صرف نمايد مذموم است ... بهمچنين جميع اخلاق فطريّهء انسان</p><p>که سرمايهء حياتست اگر در موارد غير مشروعه اظهار و استعمال شود</p><p>مذموم گردد. پس واضح شد که فطرت خير محض است "(٢٦) .</p><p>پس شرّ هميشه عدم حيات است هرگاه جنبهء سفلای فطرت انسانی</p><p>بدون تناسب رشد کند علاج آن نيست که از حيات آن کاسته شود بلکه</p><p>بايد جنبهء عليا را بيشتر تقويت کرد تا تعادل برقرار گردد. حضرت مسيح</p><p>ميفرمايد : " من آمدم تا ايشان حيات يابند و آنرا زيادتر حاصل کنند "(٢٧) .</p><p>اين چيزيست که همهء ما بآن نيازمنديم حيات و حيات بيشتر و بيشتر و حياتی</p><p>که حقيقتاً حيات باشد . حضرت بهاءاللّه نيز مانند مسيح ميفرمايند :</p><p>" قد جاء الغلام ليحيی العالم "(٢٨) .</p><p>و نيز در خطاب باصحاب ميفرمايند : " تعالوا لنجعلکم محيی العالم "(٢٩) .</p><p>----------------------------------------------------------------------------------</p><p>٢٦) مفاوضات فصل " اخلاق متفاوتهء نوع انسان " صفحات ١٦٣-١٦٤ .</p><p>٢٧) انجيل يوحنّا ، ١٠/١٠ .</p><p>٢٨) لوح رئيس ، مجموعهء الواح حضرت بهاءاللّه ، چاپ مصر ، صفحهء ٩٠ .</p><p>٢٩) سورهء هيکل ، آثار قلم اعلی ، ١/٤٦ .</p><p/><p>ص ٢٢١</p><p>فصل دوازدهم</p><p>دين و علم</p><p>حضرت امير داماد حضرت رسول اکرم فرموده " آنچه موافق با</p><p>علم است با دين هم مطابق است ، هر چه را عقل انسانی</p><p>درک نکند ديانت نپذيرد ، دين و علم دست در دست همديگر</p><p>حرکت ميکنند و هر دينی مخالف علم باشد حقيقت ندارد "(١) .</p><p>نزاع و اختلاف ناشی از خطاست</p><p>يکی از تعاليم اساسيّهء حضرت بهاءاللّه اينست که علم حقيقی بايد با</p><p>ديانت حقيقی مطابق باشد. حقيقت يکی است و بنابراين هرجا بين علم</p><p>و دين اختلاف ظاهر شود علّت آن خطای ماست . در طول قرون و اعصار</p><p>همواره ميان آنچه را که علم و يا دين می ناميدند منازعات شديده پيش</p><p>آمده. ولی هرگاه باين منازعات با نظر حقيقت بين بنگريم ملاحظه ميشود</p><p>که در هر مورد اختلافات ناشی از جهالت و تعصّب و تکبّر و حرص يا کوته</p><p>نظری و عناد و لجاجت و عدم تسامح و امثال اينها بوده يعنی عواملی که مغاير</p><p>روح حقيقی علم و دين است. زيرا اساس و حقيقت آن دو يکی بيش</p><p>نيست . چنانکه هوکسلی ( Huxley ) فيلسوف معروف ميگويد " آثار بزرگ</p><p>حکما و فلاسفه کمتر ناشی از هوش و ذکاوت آنها بوده تا ثمرهء تأثير اصول</p><p>مذهبی بر افکار و عقايد آنها. و آنچه که باعث کشف حقيقتی گرديده بيشتر</p><p>نتيجهء صبر و شکيبائی و مهر و محبّت و سلامت نفس و از خودگذشتگی آنها</p><p>---------------------------------------------------------------------------</p><p>١) ترجمه نقل از کتاب Paris Talks صفحهء ١٣١ .</p><p/><p>ص ٢٢٢</p><p>بوده تا حدّت ذکاوت و قياسات منطقی " .</p><p>بول (٢) رياضی دان معروف مؤکّداً اظهار ميدارد که " استنتاج هندسی</p><p>اصولاً طلب هدايت و دعاست يعنی فکر محدود از ذات نامحدود الهی</p><p>ملتمس است که او را در مسائل محدود روشن سازد ". پيشوايان بزرگ</p><p>مذهبی و علمی هرگز همديگر را تخطئه نکرده‌اند و اين پيروان نالايق اين</p><p>معلّمان بزرگ جهانی هستند که بظواهر چسبيده از روح تعاليم انبيا غافل</p><p>مانده و باينجهت هميشه بايذا و اذيّت انبيای لاحقّ پرداخته دشمنان</p><p>سرسخت ترقّی و تقدّم بوده‌اند. اين پيروان اديان اشعّه ساطعه از ظهور</p><p>مخصوصی را که نزدشان معتبر و مقدّس است مورد ستايش و مطالعه قرار</p><p>داده و کيفيّات و خصوصيّات آنرا با فکر و عقل محدود خود با کمال دقّت</p><p>سنجيده و توصيف کرده‌اند و در نظر آنها آن ديانت تنها نور حقيقت است.</p><p>و هرگاه خداوند برحمت واسعه و نامحدود خود نوری شديدتر در نقطهء ديگر</p><p>برافروزد و شعلهء الهام ديگر روشنتر از پيش در مشکات جديد روشن</p><p>نمايد بعوض اينکه از نور جديد استقبال کنند و پدر آسمانی را که نور</p><p>الانوار است با تقديم شکر و سپاس عبادت و ستايش نمايند بر عکس بعناد</p><p>برخاسته آشوب بپا کنند. زيرا اين نور جديد را با اوصافی که خود ساخته‌اند</p><p>مطابق نمی بينند و با عقايد متداولهء خود موافق نمی يابند. و چون بزعم آنها از</p><p>مکان منظور آنها ظاهر نشده بايد بهر قيمتی آن نور را خاموش کنند مبادا</p><p>مردم را گمراه کرده براه کفر و ضلالت کشاند . بسياری از دشمنان انبياء</p><p>از اين گونه نفوس‌اند يعنی کورانی عصاکش کوران ديگرند که بتصوّر</p><p>حفاظت از آنچه را حقيقت می پندارند بمخالفت و ضدّيّت با حقيقت کاملتر</p><p>برمی خيزند. دسته‌ای ديگر پست فطرتانی هستند که بانگيزهء منافع شخصی</p><p>به ستيز عليه حقيقت قيام ميکنند و يا بعلّت موت روحانی و خمودت نفس</p><p>سعی ميکنند مانع پيشرفت حقّ و حقيقت شوند .</p><p>--------------------------------------------------------------------------------</p><p>٢) . “Boole” </p><p>ص ٢٢٣</p><p>ايذا و اذيّت انبياء</p><p>انبياء عظام و مؤسّسين اديان همواره در اوايل ظهور مورد شتم</p><p>و تکذيب مردم واقع شده‌اند و خود و پيروان اوّليّه‌شان در معرض لطمات</p><p>و صدمات بوده مال و جانشان در سبيل الهی فدا گشته و حتّی در زمان خود</p><p>ما اوضاع چنين بوده است . از سال ١٨٤٤ ميلادی هزاران نفر بابی</p><p>و بهائی در ايران برای خاطر ديانت خود با کمال قساوت بهلاکت رسيدند</p><p>و جمعی کثير گرفتار حبس و نفی و فقر و ذلّت شدند. چنانکه ميتوان گفت</p><p>اين آخرين ديانت بزرگ بيش از اديان پيشين خود " در خون تعميد " يافته</p><p>است و بساط شهادت تا امروز استمرار دارد. پيشوايان علمی نيز بهمين</p><p>سرنوشت گرفتار بوده‌اند . جيوردانو برونو (٣) بسال ١٦٠٠ مسيحی بعلّت</p><p>معتقداتش از جمله آنکه زمين بدور خورشيد ميگردد بتهمت کفر و زندقه</p><p>سوزانده شد . چند سال بعد گاليله (٤) فيلسوف متبحّر بعلّت داشتن همين</p><p>عقيده مجبور شد بزانو در آيد و تبرّی کند تا بآنچنان سرنوشتی گرفتار نشود .</p><p>داروين و پيشروان علم طبقات الارض بعلّت اينکه جرئت کرده برخلاف</p><p>تعليم کتاب مقدّس دائر بر خلق جهان در شش روز و عمر کمتر از</p><p>ششهزار سالهء دنيا اظهاراتی نمودند بشدّت مورد تکفير قرار گرفتند و اين</p><p>ضدّيّت با حقائق علمی جديد تنها از طرف کليساها و روحانيّون نبود بلکه</p><p>متعصّبين در علوم نيز مانند متعصّبين در ديانت بخصومت و عناد</p><p>برميخاستند. کريستف کلمب از طرف ارباب علوم در زمان خود مورد</p><p>تمسخر و استهزاء قرار گرفت زيرا آنها بعقيدهء خود ثابت ميکردند که هرگاه</p><p>کشتی موفّق شود بنقطهء مقابل کرهء زمين برسد ديگر بطور قطع نخواهد</p><p>توانست استوار ماند و واژگون خواهد شد . گالوانی (٥) پيشرو علم</p><p>-----------------------------------------------------------------------------</p><p>٣) Giordano Bruno٤) Galileo٥) Galvani</p><p/><p>ص ٢٢٤</p><p>الکتريسيته نيز از طرف همکاران دانشمند خودش مورد سخريّه واقع شد</p><p>و او را " معلّم رقص قورباغه‌ها " لقب دادند . هاروی (٦) مکتشف دوران</p><p>خون بوسيلهء همکاران حرفه‌ای خود مورد شتم و آزار و اذيّت قرار گرفت</p><p>و او را متّهم بکفر و زندقه کرده از کرسی تدريسش منفصل کردند. هنگاميکه</p><p>استيفنسن (٧) دستگاه لوکوموتيو را اختراع کرد رياضيّون آن دورهء اروپا</p><p>بعوض اينکه چشم و گوش خود را باز کرده حقايق را دريابند سالها بعقيدهء</p><p>خود ثابت ميکردند موتوری که روی خط آهن صاف سوار باشد هرگز</p><p>نميتواند بار بکشد زيرا چرخها فقط بدور خود چرخيده و قطار پيش نخواهد</p><p>رفت . از اين قبيل مثالها چه در زمان قديم و چه جديد و حتّی در زمان خود</p><p>ما هزاران موجود است . دکتر زامنهوف (٨) مخترع زبان اسپرانتو برای دفاع</p><p>از زبان بين المللی معروف خود مجبور بود همان استهزا و تحقير و ضدّيّت</p><p>احمقانه را تحمّل نمايد که کريستف کلمب و گالوانی و استيفنسن گرفتار آن</p><p>بودند حتّی زبان اسپرانتو که اخيراً در سال ١٨٨٧ ميلادی بوجود آمده</p><p>مورد لطمات و صدمات قرار گرفت .</p><p>طلوع فجر آشتی و صلح</p><p>امّا در خلال نيم قرن اخير در عقول و افکار جهان تغيير شگرفی</p><p>روی داده و نور جديدی از مطلع حقيقت سطوع کرده که در نتيجهء آن</p><p>منازعات و اختلافات قرون اخيره از هم اکنون بنحوی شگفت آسا منسوخ</p><p>و بی‌پا گشته است . کجا هستند مادّيّون متفرعن و منکرين خدا که</p><p>مغرورانه همين چند سال پيش تهديد ميکردند که ريشهء ديانت را</p><p>-------------------------------------------------------------------------------------</p><p>٦) Harvey٧) Stephenson٨) Dr. Zamenhof</p><p/><p>ص ٢٢٥</p><p>براندازند ؟ کجا هستند آن وعّاظ و پيشوايان دين که با کمال اطمينان</p><p>مردمی را که باوهام و خرافات آنها گوش نميدادند بنار جهنّم و عذاب اليم</p><p>حواله ميدادند. طنين آوای آنها هنوز بگوش ميرسد ولی زمان آنها بسرعت رو</p><p>بانتهاست و اعتبار عقايد و افکارشان در حال زوال. اکنون ما ميتوانيم به وضوح</p><p>ببينيم اصول عقايد آنها که منجر باختلافات عديده شده بود نه علم حقيقی</p><p>بود و نه ديانت حقيقی . کدام دانشمند در پرتو تحقيقات علمی جديد</p><p>ميتواند بگويد که " مغز همانطور فکر را ترشّح ميکند که کبد صفرا را " يا</p><p>اينکه تحليل جسم مستلزم تحليل و اضمحلال روح است؟ امروز ما دريافته‌ايم</p><p>که فکر برای اينکه کاملاً آزاد باشد بايد در عوالم نفسانی و روحانی</p><p>سير نمايد و محدود بعوالم مادّی تنها نباشد. ما امروز درک ميکنيم که آنچه </p><p>دربارهء طبيعت ميدانيم بالنّسبه بآنچه نميدانيم و بايد کشف کنيم مانند قطره در</p><p>مقابل درياست. و از اينجهت امکان معجزات را بآسانی قبول ميکنيم البتّه نه</p><p>بمفهوم اينکه قوانين طبيعت را نقض کند بلکه بعنوان ظهور و بروز قوای</p><p>لطيفه‌ای که هنوز بر ما مجهول است چنانکه قوّه الکتريسيته و اشعّهء مجهول</p><p>بر پيشينيان ما پوشيده بود . از طرف ديگر در ميان پيشوايان و مبلّغين</p><p>مذهبی کيست که هنوز اعلام کند که انسان برای نجات خود بايد معتقد</p><p>باشد که جهان در شش روز خلق شده است و يا اينکه تفصيل نزول بلايا</p><p>بر مصر چنانکه در سفر خروج مذکور است بصورت ظاهر حقيقت دارد</p><p>يا اينکه خورشيد در وسط آسمانها بيحرکت ماند ( يعنی زمين از حرکت</p><p>وضعی باز ماند) تا يوشع بتواند دشمنان خود را تعقيب کند و يا هرگاه</p><p>کسی عقيدهء سنت آتاناسيوس (٩) را قبول نکند " البتّه بهلاکت ابدی مبتلا</p><p>گردد " ؟ اينگونه عقايد ممکن است باز بهمان شکل عنوان گردد ولی</p><p>کيست که ديگر آنها را بمفهوم ظاهر بدون قيد و شرط بپذيرد ؟ تأثير</p><p>و پايداری آنها در قلوب و افکار مردم از ميان رفته يا بسرعت خواهد رفت .</p><p>--------------------------------------------------------------------------------</p><p>٩) St. Athanasius.</p><p/><p>ص ٢٢٦</p><p>عالم ديانت به ارباب علوم و فنون سپاس بسياری مديون است زيرا آنها بودند</p><p>که عوائد پوسيده و تقاليد کهنه را خرق کرده و اجازه دادند که حقيقت</p><p>آزادانه عرض اندام نمايد. ولی عالم علم نيز متقابلاً دين سنگين‌تری نسبت</p><p>باوليا و مقدّسين بر عهده دارد. زيرا آنها نيز بروايت دوست و دشمن بحقائق</p><p>مسلّمهء حيات روحانی تمسّک جسته و بدنيای بی‌عقيده و ايمان نشان دادند</p><p>که حيات انسانی منحصر بکالبد جسمانی نيست و عالم نامرئی و معقول</p><p>بزرگتر از عالم مرئی و محسوس است . اين دانشمندان و مقدّسين مانند قلّه‌های</p><p>کوهی بودند که اشعّهء اوّليّهء خورشيد را از مطلع فجر گرفته از عالم</p><p>بالا بجهانيان منعکس ساختند. ولی اکنون خورشيد طلوع کرده و اشعّه ساطعه</p><p>آن عالم را روشن کرده است. در تعاليم حضرت بهاءاللّه حقيقت چنان تجلّی</p><p>با شکوهی دارد که قلب و روح هر دو را راضی و قانع کرده و در آن دين</p><p>و علم دست يگانگی و اتّفاق بهم ميدهند .</p><p>تحرّی حقيقت</p><p>تعاليم بهائی چون بر اساس تحرّی حقيقت گذاشته شده توافق کامل</p><p>آن با علم مشهود است. انسان بايد از جميع تعصّبات خود را آزاد نمايد تا</p><p>بتواند با عقل سليم و بلا مانع به تحرّی حقيقت پردازد. حضرت عبدالبهاء ميفرمايند :</p><p>" اگر بخواهيم حقيقت را بيابيم بايد ترک تعصّبات و آراء لايسمن ولا</p><p>يغنی نمائيم ديده‌ای بينا و عقل سليم لازم. اگر کأس وجودمان مملوّ از</p><p>اغراض نفسانيّه باشد ديگر برای ما حيات نجاتی نماند. و چون گمان ميکنيم</p><p>که خود بر حقّ هستيم و سائرين بر باطل اين اعظم مانعی است در سبيل</p><p>اتّحاد و اگر طالب حقيقتيم اتّحاد اسّ اساس است ... هيچ حقيقتی ضدّ</p><p>و مخالف با حقيقت ديگر نيست. نور محبوبست در هر زجاج بدرخشد گل</p><p>محبوبست در هر زمين که برويد ستاره روشن است خواه از شرق خواه از</p><p/><p>ص ٢٢٧</p><p>غرب بدرخشد. نبايد تعصّب داشت بلکه بايد عاشق شمس حقيقت شد از</p><p>هر افقی طالع شود. همان نور حقيقت الهی که در مسيح مشرق بود در</p><p>موسی و بودا نيز مشرق. اينست مقصود از تحرّی حقيقت بايد آنچه شنيده‌ايم</p><p>بگذاريم و آنچه مانع وصول بحقيقت است برطرف سازيم. نبايد بر ما گران آيد </p><p>حتّی اگر لازم شود تربيت را از سر گيريم نبايد تعلّق ما نسبت بدينی و يا شخصی </p><p>سبب احتجاب ما گردد و مقيّد بتقاليد شويم. بايد از اين قيودات آزاد شويم و با حرّيّت فکر تحرّی کنيم تا حقيقت جلوه نمايد و بمقصود رسيم " (١٠) .</p><p>حقيقت الوهيّت</p><p>تعاليم بهائی با علم و فلسفه در اعلام اين موضوع يکزبان و موافق است</p><p>که حقيقت ذات باريتعالی مطلقاً مافوق ادراک انسانی است. همانطور که</p><p>تُماس هوکسلی (١١) و هربرت اسپنسر (١٢) حکمای عاليمقام انگليسی مؤکّداً</p><p>اظهار ميدارند که کينونت علّت العلل مجهول است، بهمين قسم حضرت</p><p>بهاءاللّه تعليم ميفرمايند که " لا تدرکه الابصار و هو يدرک الابصار "</p><p>" السّبيل مسدود و الطّلب مردود ". زيرا چگونه ممکن است محدود بنامحدود</p><p>پی برد و قطره اقيانوس را در برگيرد و ذرّه معلّق در جوّ هوا احاطه بر عالم</p><p>امکان يابد ؟ با اينحال جميع کائنات با زبان فصيح از حقّ حکايت</p><p>ميکند. در هر قطره آب بحور معانی پنهان و در هر ذرّه عالمی از اسرار</p><p>مستور است که اعلم علما از فهم و درک آن عاجز است . علمای شيمی</p><p>و فيزيک که بتحقيق در طبيعت ماده پرداخته‌اند منشأ اجسام را از مولکولها</p><p>-------------------------------------------------------------------------</p><p>١٠) نقل از کتاب” Paris Talks” صفحات ١٣٦و ١٣٧ ( ترجمه ) .</p><p>١١) Thomas Huxley١٢) Herbert Spencer</p><p/><p>ص ٢٢٨</p><p>و ملکولها را از اتمها و اتمها را از الکترونها و قوّه اثيريّه يافته‌اند. ولی در</p><p>هر قدم مشکلات تحقيق فزونی يافته تا جائيکه عقول و افکار بزرگترين</p><p>دانشمندان از پيشروی و کاوش بازمانده و فقط موفّق بر آن شده‌اند که در</p><p>مقابل آن حقيقت نامحدود لايعرف که همواره در پس پردهء غيب مستور</p><p>است سر تعظيم فرود آورند .</p><p>تنی‌سن (١٣) دانشمند و شاعر معروف انگليسی ميگويد :</p><p>ای نهالی که از شکاف جدار سر برآورده‌ای بدست من آی</p><p>ريشه و ساقه، شاخه و گل و برگ جمله در مشت من بگيری جای</p><p>گل کوچک اگر توانستم بکمون تو گشت راهنمای</p><p>پس توانم شناخت انسانرا يا برم پی بکنه ذات خدای (١٤)</p><p>حال اگر در نهالی که در شکاف ديواری رسته و يا در ذرّه‌ای از</p><p>ذرّات مادّه اسراری نهفته باشد که اعظم عقول بشری از معرفت آن عاجز</p><p>باشند، پس چگونه برای انسان ميسّر است احاطه بر عالم وجود يابد و با چه</p><p>جرأتی ميتواند ادّعا کند که علّت العلل کائنات را تعريف يا توصيف</p><p>نمايد ؟ اين است که ملاحظه ميشود آنچه در بارهء جوهر و حقيقت ذات</p><p>باريتعالی گفته شده جز اوهام و افکار باطل چيزی نبوده است .</p><p/><p>معرفة اللّه</p><p>اگر معرفت ذات الهی ممتنع است ظهورات فضل و عنايتش همه جا</p><p>بچشم ميخورد. اگر علّت العلل قابل درک نيست آثارش عقول و افکار را</p><p>بخود متوجّه ميسازد. زيرا همانطور که هنرشناس با مشاهدهء آثار يک نقّاش</p><p>بشخصيّت هنری او کماهو حقّه پی ميبرد، بهمين قسم معرفت جنبه‌های</p><p>------------------------------------------------------------------------------</p><p>١٣) Tennyson</p><p>١٤) برگردان بشعر فارسی توسّط عبدالحسين بشيرالهی .</p><p/><p>ص ٢٢٩</p><p>مختلف عالم وجود از قبيل شناسائی طبيعت يا طبع انسانی و شناختن اشياء</p><p>مرئی يا غير مرئی بمنزلهء معرفت صنع الهی است که طالب حقيقت را</p><p>بجلال و مجد خداوند رهبری ميکند چنانکه در کتاب مزامير مذکور است :</p><p>" آسمان جلال خدا را بيان ميکند و فلک از عمل دستهايش خبر ميدهد. روز</p><p>سخن ميراند تا روز و شب معرفت را اعلان ميکند تا شب "(١٥) .</p><p>مظاهر الهيّه</p><p>جميع اشياء بيش و کم حاکی از موهبت الهی است. چنانچه کائنات</p><p>مادّی در مقابل آفتاب نور آنرا بدرجات مختلف منعکس ميسازند. جرم</p><p>دوده کمتر و سنگ بيشتر و يک تکه گچ باز هم بيشتر نور آنرا منعکس</p><p>ميسازد. ولی در هيچيک از اين انعکاسها شکل و رنگ خورشيد جهانتاب</p><p>را نميتوان يافت در صورتيکه يک آئينهء صافی شکل و رنگ حقيقی</p><p>خورشيد را منعکس ميسازد بنوعی که هرگاه در آن نظر افکنيم مثل اينست</p><p>که خود خورشيد را ديده‌ايم. کائنات نيز بهمين قسم از خداوند برای ما</p><p>حکايت ميکنند. سنگ سهمی از صفات الهيّه را برای ما بازگو ميکند ،</p><p>گل بيشتر و حيوان با حواسّ عجيب و غرائز و قوّهء حرکتی که دارد باز هم</p><p>بيشتر ميگويد. در پست‌ترين مراتب نوع بشر قوای شگفت انگيزی موجود</p><p>است که حاکی از وجود خالق متعال است. در وجود شعرا و مقدّسين</p><p>و نوابغ آثار و مظاهر بيشتری مييابيم. ولی پيغمبران عظام و مؤسّسين اديان آئينهء</p><p>تمام نمائی هستند که انوار محبّت و حکمت الهی از آنها به بقيّهء نوع بشر</p><p>افاضه ميشود . مرايای سائر نفوس از غبار هوی و خودپسندی و تعصّب تيره</p><p>و مکدّر است ولی آئينهء آن پيغمبران صاف و شفّاف و بدون غبار و تماماً متوجّه</p><p>ارادة اللّه است و باينجهت آنان اعظم مربّيان عالم انسانی هستند. تعاليم الهيّه</p><p>--------------------------------------------------------------------------------</p><p>١٥) مزامير داود ، ١٩/١-٢ .</p><p/><p>ص ٢٣٠</p><p>و قوّهء روح القدس که از اين وجودات مقدّسه افاضه ميشود همواره علّت</p><p>ترقّی عالم انسانی بوده است. زيرا خداوند از جنس خود بخلق فيض</p><p>ميرساند هرکس در کمالات در مقام بالاتر است وسيلهء کمک بمادون</p><p>است و آنانيکه در اعلی رتبه مقام دارند مددکار جميع نوع بشرند. مثل</p><p>اينست که تمام نفوس انسانی بوسيلهء رشته‌های قابل ارتجاع بهم پيوسته‌اند.</p><p>هرگاه يکی از سطح عمومی کمی بالاتر رود رشته‌ها کشيده ميشود</p><p>و رفقای قديمی‌اش سعی ميکنند او را بجای خود برگردانند ولی او هم با</p><p>نيروئی مساوی آنها را ببالا ميکشاند و هرچه بيشتر صعود نمايد سنگينی</p><p>بيشتری را حسّ ميکند و بتأييدات الهيّه که از نفوس معدود مافوق باو</p><p>ميرسد بيشتر اتّکا دارد . بالاترين مقام را پيغمبران عظام و منجيان و مظاهر</p><p>الهيّه دارا هستند. زيرا آنها نفوس مقدّسه‌ای هستند که هرکدام در زمان</p><p>حياتشان مثل و نظير نداشته و تنها با تأييدات الهيّه ثقل جميع عالم را تحمّل</p><p>کرده‌اند. مفاد اين بيان که " بار گناهان ما بر دوش آنهاست " در بارهء هر</p><p>يک از آنها صادق است . هر يک از آنها برای پيروان خود عبارت از</p><p>" صراط و حقيقت و حيات " بوده است . هر يک از آنها مجرای مواهب الهيّه</p><p>برای قلوب مستعد و مشتاق بوده و هر يک سهم خود را در طرح عظيم</p><p>ملکوتی برای تعالی و سعادت عالم انسانی بعهدهء داشته و عمل کرده است .</p><p>خلقت</p><p>حضرت بهاءاللّه تعليم ميفرمايند که عالم وجود بدايت زمانی ندارد</p><p>و مستمرّاً مستفيض از فيض تجلّی صادر از علّت العلل است. خالق هميشه</p><p>خلق داشته و خواهد داشت عوالم و انظمه ميآيند و ميروند ولی عالم وجود باقی</p><p>است. آنچه ترکيب يابد پس از زمانی تحليل ميشود ولی اجزاء مرکّبه باقی</p><p>ميماند . خلق عالمی از عوالم يا گلی يا هيکل انسانی از عدم صرف نيست</p><p>بلکه عبارت از اجتماع عناصری است که قبلاً متفرّق بوده و ظهور شیء</p><p/><p>ص ٢٣١</p><p>است که از عرصهء کمون بعالم شهود آمده است . اين عناصر بار ديگر بتدريج </p><p>متلاشی ميشود يعنی صورت آن از ميان ميرود ولی حقيقت چيزی نابود نميشود دائماً </p><p>ترکيبات و صورتهای جديد از تلاشی ترکيبات و صورتهای قديم بوجود ميآيد .</p><p>حضرت بهاءاللّه عقيدهء دانشمندانی را که معتقدند تاريخ خلقت</p><p>کرهء زمين نه ششهزار سال بلکه ميليونها و بليونها سال است تأييد ميفرمايند.</p><p>فرضيّهء تکاملی قوّهء خلّاقه را انکار نميکند و فقط سعی ميکند طريقهء ظهور</p><p>آنرا توجيه کند. و داستان عجيب تکوين کائنات مادّی که منجّمين و زمين</p><p>شناسان و دانشمندان طبيعی و علم الحيات بتدريج اسرار آنرا بر ما مکشوف</p><p>ميدارند هرگاه بدرستی مورد مطالعه قرار گيرد بمراتب بيش از آنچه در</p><p>کتب عهد عتيق بطور مبهم و بسيط نوشته شده ميتواند نظر اعجاب و احترام</p><p>و نيايش ما را برانگيزد. ولکن شرحی که در سفر تکوين از زمان قديم نوشته</p><p>شده اين مزيّت را داشت که با اشاراتی رمزی و بسيط معانی اصلی</p><p>و روحانی آن داستان را نشان ميداد بعين مانند نقاش ماهری که با چند</p><p>حرکت قلم‌ مو حالاتی را روی صفحهء مجسّم کند که شخص عادی هر قدر</p><p>دقّت کند و زحمت بکشد ابداً از عهدهء ترسيم آن برنيايد . اگر صورت ما</p><p>را از درک معانی روحانی باز دارد بهتر آنست از آن چشم بپوشيم ولی</p><p>هرگاه بمعانی اصليّه و حقيقت کلّيّهء موضوع پی بريم آنوقت وقوف و اطّلاع</p><p>بر تفاصيل و دقايق بيشتر باعث ازدياد بصيرت و نورانيّت ذهن ما خواهد شد</p><p>و بجای يک طرح کلّی يک تصوير عالی و روشن خواهيم داشت .</p><p>حضرت عبدالبهاء ميفرمايند :</p><p>" بدانکه يک مسئله از غوامض مسائل الهيّه اينست که اين عالم</p><p>وجود يعنی اين کون غير متناهی بدايتی ندارد ... ربّ بی‌مربوب تصوّر</p><p>نشود ، سلطنت بی ر‌عيّت تحقّق ننمايد ، معلّم بی‌متعلّم تعيّن نيابد ، خالق</p><p>بی‌مخلوق ممکن نگردد ، رازق بی ‌مرزوق بخاطر نيايد زيرا جميع اسما</p><p>و صفات الهيّه مستدعی وجود کائناتست. اگر وقتی تصوّر شود که کائناتی</p><p/><p>ص ٢٣٢</p><p>ابداً وجود نداشته است اين تصوّر انکار الوهيّت الهيّه است. و از اين</p><p>گذشته عدم صرف قابل وجود نيست . اگر کائنات عدم محض بود وجود</p><p>تحقّق نمييافت. لهذا چون ذات احديّت يعنی وجود الهی ازلی است سرمدی</p><p>است يعنی لا اوّل له ولا آخر له است البتّه عالم وجود يعنی اين کون</p><p>نامتناهی را نيز بدايت نبوده و نيست . بلی ممکن است جزئی از اجزاء</p><p>ممکنات يعنی کره ای از کرات تازه احداث شود يا اينکه متلاشی گردد امّا</p><p>سائر کره‌های نامتناهی موجود است عالم وجود بهم نميخورد منقرض نميشود</p><p>بلکه وجود باقی و برقرار است. و چون کره‌ای از اين کرات بدايتی دارد</p><p>حکماً نهايتی دارد زيرا از برای هر ترکيبی چه کلّی و چه جزئی لابدّ از</p><p>تحليل است نهايتش اينست که بعضی ترکيبها سريع التّحليل است و بعضی</p><p>بطیء التّحليل والّا ممکن نيست شيئی ترکيب شود بتحليل نرود "(١٦) .</p><p>نشو و ترقّی انسان</p><p>حضرت بهاءاللّه همچنين عقيدهء دانشمندان علم الحيات را مشعر بر</p><p>اينکه در نشو و ترقّی انواع موجودات تاريخ پيدايش انسان بميليونها سال</p><p>قبل ميرسد، تأييد مينمايند. جسم انسانی ظاهراً از شکلی ساده و مهين آغاز</p><p>گرديده و در طی نسلهای بيشمار مرحلهء بمرحلهء نشو و نما و بيش از پيش</p><p>انسجام يافته و بر ظرافت اندام افزوده تا بصورت انسان امروزی در آمده</p><p>است . جسم هر فرد انسانی بهمين ترتيب از يک سلسله مراحل گذشته از</p><p>نطفه که مادّهء لزج مدوّر و صغير است شروع و بهيکل انسان کامل منتهی</p><p>ميشود. و هرگاه اين موضوع در مورد فرد صادق است و قابل انکار نيست چرا</p><p>بايد تصديق نظير اين رشد و نما را برای انواع موجودات باطل و وهن‌آور</p><p>بدانيم ؟ و البتّه اين موضوع بکلّی غير از آنست که ادّعا شود انسان از نسل</p><p>--------------------------------------------------------------------------------------</p><p>١٦) مفاوضات فصل " عالم وجود بدايتی ندارد ، مبدأ انسان " صفحات ١٣٦-١٣٧ .</p><p/><p>ص ٢٣٣</p><p>ميمون آمده است . ممکن است نطفهء انسان وقتی شباهت به ماهی با باله‌های</p><p>شناور و دم داشته ولی اين دليل نميشود که ماهی است بلکه نطفهء انسانی</p><p>است . بهمين قسم نوعيّت انسان ممکن است در مراحل مختلفهء دورهء</p><p>طولانی نشو و ارتقای خود بصورت ظاهر شباهتی بانواع حيوانات پست</p><p>داشته ولی در عين حال نوع ممتاز بوده و دارای قوّهء فطريّهء مکنونهء قابل نشو</p><p>و ارتقاء بصورتی که ما امروز ميبينيم بوده است بلکه يقين است در مستقبل</p><p>ايّام بدرجات بالاتر نائل خواهد گرديد . حضرت عبدالبهاء ميفرمايند :</p><p>" اين کرهء ارض به هيأت حاضره واضح است که يک دفعه تکوّن نيافته</p><p>است بلکه بتدريج اين موجود کلّی اطوار مختلفه طيّ نموده تا آنکه به اين</p><p>مکمّليّت جلوه يافته ... انسان در بدو وجود در رحم کرهء ارض مانند نطفه</p><p>در رحم مادر بتدريج نشو و نما نموده و از صورتی بصورتی انتقال کرده و از</p><p>هيئتی بهيئتی تا آنکه باين جمال و کمال و قوا و ارکان جلوه نموده. در بدايت</p><p>يقين است که باين حلاوت و ظرافت و لطافت نبوده است بلکه بتدريج</p><p>باين هيئت و شمايل و حسن و ملاحت رسيده است ... وجود انسان در اين</p><p>کرهء ارض از بدايت تا باين هيئت و شمايل و حالت رسيده لابدّ مدّتی طول</p><p>کشيده ... ولی از بدو وجودش نوع ممتاز بوده است ... بر فرض اينکه</p><p>اعضای اثری موجود و محقّق گردد دليل بر عدم استقلال و اصالت نوع</p><p>نيست نهايتش اينست که هيئت و شمايل و اعضای انسان ترقّی نموده است</p><p>ولی باز نوع ممتاز بوده انسان بوده نه حيوان "(١٧) .</p><p>و دربارهء داستان آدم و حوّا چنين ميفرمايند :</p><p>" اين حکايت را اگر بمعنی ظاهر عبارات مصطلح بين عوام گيريم</p><p>در نهايت غرابت است و عقل در قبول و تصديق و تصوّر آن معذور. زيرا</p><p>چنين ترتيب و تفصيل و خطاب و عتاب از شخص هوشمندی مستبعد است</p><p>تا چه رسد بحضرت الوهيّت الوهيّتی که اين کون نامتناهی را در اکمل</p><p>-----------------------------------------------------------------------------</p><p>١٧) مفاوضات ، " فصل عالم وجود بدايتی ندارد " ، صفحات ١٣٩-١٤٠ .</p><p/><p>ص ٢٣٤</p><p>صورت ترتيب داده و اين کائنات نامتناهيه را در نهايت نظم و اتقان و کمال</p><p>آراسته ... لهذا اين حکايت آدم و حوّا و تناول شجره و خروج از جنّت جميعاً</p><p>رموز است و از اسرار الهيّه و معانی کلّيّه و تأويل بديعه دارد " (١٨) .</p><p>جسم و روح</p><p>تعاليم بهائی دربارهء جسم و روح و زندگی بعد از مرگ با نتائجی که</p><p>از تحقيقات معرفت النّفس بدست آمده کاملاً تطبيق ميکند. و چنانکه ديديم</p><p>تعليم ميدهد که مرگ عبارت از تولّد جديد يا خلاصی از زندان بدن</p><p>و دخول در زندگی وسيعتر است و ترقّيات در حيات اخروی نامحدود است .</p><p>در اين باره شواهد علميّه بسيار بتدريج فراهم آمده است که بنابر</p><p>عقيدهء محقّقين بيطرف و منقّدين وسيع النّظر برای اثبات حقيقت حيات بعد</p><p>از ممات و ادامهء حيات و فعّاليّت روح و قوّهء ادراک پس از انحلال جسد</p><p>عنصری کاملاً کفايت ميکند و چنانچه ف . و . ه . مايرز (١٩) در کتاب</p><p>خود موسوم به " شخصيّت انسانی "(٢٠) که بيشتر مطالعات " انجمن</p><p>تحقيقات روانی " (٢١) را در آن بطور اختصار ذکر کرده چنين مينويسد :</p><p>" مشاهده و تجربه و استنتاج بسياری از محقّقين و از جمله خود مرا</p><p>عقيده‌مند نموده که نه تنها ميان ارواح نفوس حاضره در روی زمين بلکه</p><p>ميان ارواح و نفوس موجوده در روی زمين و ارواح متصاعدين ارتباط مستقيم</p><p>و مخابرهء روحی موجود است و اين کشفی است که راه را برای درک الهام هموار ميسازد ...</p><p>------------------------------------------------------------------------------------------</p><p>١٨) مفاوضات ، " فصل سؤال از مسئلهء حضرت آدم و اکل شجره " ، صفحهء ٩٣ .</p><p>١٩) F. W. H. Myers٢٠) Human Personality " </p><p>٢١) Psychological Research Society "</p><p/><p>ص ٢٣٥</p><p>نشان داديم که در ميان فريبکاريها و فريب نفس و خدعه و تصوّرات</p><p>باطل باز از عالم ارواح بعضی ظهورات و بروزات حقيقی بما ميرسد ...</p><p>بطريق اکتشاف و الهام موقّتاً بعضی نکات نسبت به نفوس متصاعده‌ای که</p><p>ما توانسته‌ايم با آنها ارتباط حاصل کنيم بثبوت رسيده است. مقدّم و مهمتر</p><p>از همه آنکه لا اقلّ من ميتوانم اظهار عقيده کنم که وضع آنها عبارت از</p><p>ترقّی بی‌پايانی است در طريق کمال و محبّت - علاقه و محبّتشان باين دنيا</p><p>برقرار است و اين عشق و علاقه بحدّ عبادت و پرستش ميرسد ... شرّ در نظر</p><p>آنها ظاهراً کمتر موحش است تا خصلتی پست و دون و بصورت هيچ</p><p>قدرتمندی عرض اندام نکند بلکه حالت جنونی است که ارواح عاليه سعی</p><p>ميکنند نفس منحرف را از آن نجات دهند . در آنجا احتياج بعذاب و عقاب</p><p>نار نيست آگاهی بنفس مجازات و مکافات انسانی است يعنی خودآگاهی</p><p>و نزديکی يا دوری از ارواح آشنايان. زيرا در آن عالم محبّت فی‌الواقع بقاء</p><p>ذاتی دارد و ارتباط با ارواح مقدّسه نه تنها زينت بلکه عامل حيات ابدی</p><p>است. و از قوانين علم مخابره با ارواح چنين استنتاج ميشود که رابطه با ارواح</p><p>هم اکنون در اين عالم ميسّر است و هم اکنون محبّت ارواح متصاعده دعای</p><p>ما را بيجواب نميگذارد و هم اکنون خاطرات محبّت‌آميز ما محبّتی که خود</p><p>بمنزلهء دعاست ارواحی را که از قيد تن رهائی يافته‌اند در طريق علوّ</p><p>درجات تقويت و تأييد ميکند " .</p><p>توافق ميان اين نظريّه که مبتنی بر تحقيقات دقيق علمی است و تعاليم</p><p>بهائی حقيقتاً شايان تمعّن و جالب است .</p><p>وحدت نوع بشر</p><p>" همه بار يک داريد و برگ يک شاخسار " . اين يکی از بيانات</p><p>مخصوصهء مشخّصهء حضرت بهاءاللّه است و نظير آن اين بيان است : " ليس</p><p>الفخر لمن يحبّ الوطن بل لمن يحبّ العالم ". اتّحاد و ارتباط نوع انسان با تمام</p><p/><p>ص ٢٣٦</p><p>مخلوقات خداوند ، اسّ اساس تعاليم بهائی است. و در اينجا باز موافقت</p><p>و هم‌آهنگی حقيقی ميان ديانت و علم واضح و آشکار ميشود. هر قدر علم</p><p>پيشرفت ميکند وحدت کائنات و ارتباط ارکان و اجزای آن بيش از پيش بوضوح</p><p>می پيوندد. علم افلاک با علم فيزيک و فيزيک با علم شيمی و شيمی با زيست</p><p>شناسی و زيست‌ شناسی با روانشناسی و غيره و غيره همه بطور انفکاک ناپذير</p><p>بهم مربوطند. هر اکتشاف جديد در يک عرصهء تحقيق نور و روشنائی تازه</p><p>بميدانهای ديگر ميبخشد. درست همانطور که علم فيزيک نشان داده که هر</p><p>ذرّهء مادّه در اين جهان در هر ذرّهء ديگری فعل و انفعال دارد هر قدر هم</p><p>آن ذرّهء ديگر کوچک يا دور باشد. بهمين قسم علم روانشناسی کشف کرده</p><p>که هر روحی در اين جهان بر هر روح ديگر نافذ و مؤثّر است. پرنس</p><p>کروپاتکين (٢٢) در کتاب خود موسوم به " کمک متقابل "(٢٣) بوضوح تمام</p><p>ثابت ميکند که حتّی ميان حيوانات پست کمک متقابل برای ادامهء حيات</p><p>نهايت ضرورت دارد. و در مورد انسان پيشرفت تمدّن بستگی بآن دارد که</p><p>دشمنی متقابل تبديل بکمک متقابل گردد " فرد برای همه و همه برای افراد "</p><p>اين تنها اساسی است که سبب ترقّی و تقدّم جامعه است .</p><p>عصر اتّحاد</p><p>تمام علائم زمان نشان ميدهد که ما در آستانهء عصر جديدی از</p><p>تاريخ بشريّت قرار گرفته‌ايم. تا کنون شاهباز جوان عالم انسانی در آشيان</p><p>کهن بر صخرهء صمّاء خودخواهی و مادّه‌ پرستی مقرّ گرفته بود و از گشودن</p><p>شهپرهای خود ترس و هراس داشت و همواره پرواز بعالم بالاتر را آرزو</p><p>مينمود و هر روز بيش از پيش از قيد تقاليد و تعصّبات رنج ميکشيد. ولی</p><p>------------------------------------------------------------------------------</p><p>٢٢) Prince Kropotkin٢٣) Mutual Aid</p><p/><p>ص ٢٣٧</p><p>اکنون زمان اسارت بانتها رسيده و ميتواند با بالهای ايمان و عقل و درايت در</p><p>آسمانهای محبّت روحانی و حقيقت پرواز نمايد . اين طير ديگر مانند پيش که</p><p>پرهايش نروئيده بود اسير خاک نخواهد بود بلکه بميل خود در فضاهای</p><p>لانهايه و با آزادی جان و وجدان پرواز خواهد کرد. معذلک هرگاه قرار باشد</p><p>پروازش مطمئن و استوار باشد يک چيز لازمست و آن اينست که بالهايش</p><p>بايد نه تنها قوی و نيرومند باشد بلکه بايد با هم‌آهنگی و توازن کامل عمل</p><p>نمايد چنانچه حضرت عبدالبهاء ميفرمايند: ببال واحد طيران نتواند. اگر</p><p>چنانچه ببال دين پرواز کند به خارزار تقاليد و مجاز فرود آيد و اگر ببال علم</p><p>طيران نمايد در شوره ز‌ار مادّی سرگردان ماند .</p><p>توافق کامل ميان دين و علم شرط ضروری برای وصول بمقامات عاليهء</p><p>حيات عالم انسانی است. و هر وقت تحقّق يابد و اطفال نه تنها علم و صنعت</p><p>بياموزند بلکه بمحبّت نوع بشر پروش يافته با کمال رضا و رغبت باطاعت</p><p>از ارادهء الهی چنانکه در سير تکاملی تعاليم انبيا نازل شده، دلالت گردند،</p><p>تنها در آن موقع است که ملکوت الهی بر روی زمين استقرار يابد و اراده</p><p>و مشيّت اللّه چنانکه در آسمانست جاری گردد و تنها در آن موقع است که</p><p>صلح اعظم مواهب و برکات خود را بعالميان مبذول خواهد داشت .</p><p>حضرت عبدالبهاء ميفرمايند :</p><p>" جميع تقاليد اديان مخالف عقل و علم است نه حقيقت اديان. و از</p><p>اين تقاليد اين مفاسد حاصل شده است که سبب بغض و عداوت بين بشر</p><p>گشته. والّا اگر دين را بعلم تطبيق ميکردند حقيقت ظاهر ميشد و ظهور</p><p>حقيقت سبب ازاله خلاف ميگشت و بغض دينی ابداً نميماند بلکه بشر در</p><p>نهايت الفت و محبّت با هم آميزش ميکردند "(٢٤) .</p><p>-------------------------------------------------------------------------</p><p>٢٤) خطابات حضرت عبدالبهاء در اروپا و امريکا " صفحهء ١٥٨ .</p><p/><p>ص ٢٣٨</p><p/><p>ص ٢٣٩</p><p>فصل سيزدهم</p><p>نبوّاتی که با امر بهائی تحقّق يافته است</p><p>" ظهور اسم اعظم حضرت بهاءاللّه موعود جميع کتب و صحف الهيّه </p><p>است که در تورات و انجيل و قرآن بظهورش خبر داده شده است "(١) .</p><p>تفسير نبوّات</p><p>واضح است که تفسير نبوّات انبيا مشکل است و در هيچ موضوعی</p><p>عقايد علما اينقدر مختلف و متشتّت نبوده است ، تعجّبی هم ندارد زيرا</p><p>بموجب نصّ آيات نازله بسياری از نبوّات بعباراتی مذکور شده که پيش</p><p>از تحقّق درک و فهم آنها بطور کامل غير ممکن بوده است و حتّی پس از</p><p>تحقّق نيز تنها صاحبان قلوب صافيه و کسانيکه از قيد تعصّب آزاد بوده‌اند</p><p>توانسته‌اند بآن پی برند چنانکه در آخر رؤيای دانيال مذکور است :</p><p>" امّا تو ای دانيال کلام را مخفی دار و کتاب را تا زمان آخر مهر کن.</p><p>بسياری بسرعت تردّد خواهند نمود و علم افزوده خواهد گرديد ... و من</p><p>شنيدم امّا درک نکردم. پس گفتم ای آقايم آخر اين امور چه خواهد بود؟ او</p><p>جواب داد که ای دانيال برو زيرا اين کلام تا زمان آخر مخفی و مختوم شده است "(٢)</p><p>-----------------------------------------------------------------------------------------</p><p>١) مضمون بيان مبارک حضرت عبدالبهاء در بسياری از الواح و خطابات ( ترجمه ) .</p><p>٢) سفر دانيال ١٢/٤-١٠ .</p><p/><p>ص ٢٤٠</p><p>هرگاه خداوند نبوّات را تا ميقات معيّن مختوم داشته و تفسير آنرا حتّی</p><p>بر انبيائی که آن نبوّات را اظهار داشته‌اند کاملاً مکشوف نساخته ما نبايد</p><p>انتظار داشته باشيم که جز مظهر ظهور الهی کسی ديگر بتواند ختم را</p><p>برداشته و معانی مکنونه در قوالب امثال و نبوّات را آشکار و عيان سازد .</p><p>تمعّن در تاريخ نبوّات انبيا و سوء تعبيراتی که در قرون گذشته و ظهورات</p><p>سابقه از آنها شده توأم با انذارات علنی خود انبيا بايد ما را بر آن دارد که</p><p>دربارهء تصديق آراء و اظهارات علمای دينی و مفهوم حقيقی آن بيانات</p><p>و طرز تحقّق آنها بسيار محتاط باشيم . از طرف ديگر هرگاه شخصی ظاهر</p><p>شود و ادّعا کند نبوّات انبيا بظهورش تحقّق يافته شرط عقل اينست که</p><p>دعوی او را با فکری آزاد و بدون تعصّب مورد بررسی قرار دهيم. هرگاه آن</p><p>شخص مدّعی کاذب باشد خدعه و فريب او بزودی آشکار شده و ما</p><p>ضرری نخواهيم ديد ولی وای بحال کسانيکه از روی غفلت و جهالت مظهر</p><p>ظهور الهی را از در برانند زيرا صورت و زمان آمدن او مطابق انتظار ايشان نباشد .</p><p>وقايع دورهء حيات و بيانات حضرت بهاءاللّه گواهی ميدهد که</p><p>آن حضرت موعود منتظر جميع کتب مقدّسه بوده و قدرت شکستن ختم نبوّات</p><p>انبيا و فکّ رحيق مختوم اسرار الهيّه را داشته‌اند. لهذا بر ماست که بيانات</p><p>آن حضرت را بشنويم و در پرتو توضيحات و تبيينات حضرتش دربارهء</p><p>اظهارات و کلمات انبيای گذشته که بآن آشنا و مأنوسيم ولی اغلب مرموز</p><p>است، تمعّن و تفرّس کنيم .</p><p>مجیء ربّ</p><p>" مجیء ربّ در آخر الزّمان از مواعيد الهيّه است که همهء انبيا از قديم</p><p>الايّام منتظر آن بوده و بهترين و با شکوه‌ترين نغمات خود را بخاطر آن</p><p>سروده‌اند . حال ببينيم مقصود از " مجیء ربّ " چيست . يقين است که</p><p/><p>ص ٢٤١</p><p>خداوند در همهء ازمان و در همه حال با بندگان خود بوده چنانکه در قرآن</p><p>ميفرمايد " و نحن اقرب اليه من حبل الوريد "(٣). ولی خداوند منزّه و مقدّس</p><p>از آنست که انسان او را ببيند يا بيانات او را بشنود و حضور او را درک</p><p>کند مگر آنکه بهيکلی مشهود ظاهر شود و بزبان بشر با آنها تکلّم نمايد.</p><p>و سنّت الهی بر اين جاری بوده که همواره برای ابراز صفات و کمالات عاليهء</p><p>خود در هيکل انسانی تجلّی نموده‌است . هر يک از پيغمبران واسطه فيض</p><p>الهی بوده که بآن وسيله خداوند بچشم بندگان ظاهر و با آنها تکلّم ميفرموده</p><p>است . حضرت مسيح همين واسطه بود و مسيحيان بدرستی ظهور او را</p><p>ظهور حقّ دانسته‌اند زيرا در او جمال الهی را ميديدند و از لبهای او ندای</p><p>الهی را ميشنيدند . حضرت بهاءاللّه ميفرمايند که مجیء ربّ الجنود پدر ابدی</p><p>و خالق و منجی عالم که طبق نبوّات انبياء در آخر الزّمان بايد بوقوع پيوندد</p><p>جز ظهور الهی در هيکل بشری مفهوم ديگری ندارد چنانکه سابقاً در</p><p>هيکل عيسای ناصری ظهور کرد. تنها در اين زمان ظهور او کاملتر و تجلّی</p><p>او بيشتر است و حضرت مسيح و جميع پيغمبران گذشته برای اين آمدند که</p><p>قلوب مردم را برای اين ظهور آماده سازند .</p><p>نبوّات دربارهء حضرت مسيح</p><p>چون يهود از درک معانی نبوّات دربارهء سلطنت مسيح محروم</p><p>ماندند از نفس آن حضرت اعراض نمودند. حضرت عبدالبهاء ميفرمايند :</p><p>" هنوز يهود منتظر ظهور ماشيه‌اند و شب و روز العجل العجل ميگويند.</p><p>وقتی که مسيح آمد حکم بقتلش دادند و او را شهيد نمودند و گفتند اين مسيح</p><p>شخص موعود منتظر نيست. زيرا وقتيکه مسيح ظاهر شود علامات</p><p>و معجزات بر حقيقتش شهادت دهند. مسيح بايد از مدينهء نامعلومی پديد</p><p>----------------------------------------------------------------------------</p><p>٣) سورهء ق ، ٥٠/١٦ .</p><p/><p>ص ٢٤٢</p><p>شود و بر عرش داود جالس گردد و با شمشيری از فولاد و عصای آهنين</p><p>حکمرانی کند مکمّل شرايع پيغمبران خواهد بود و فاتح شرق و غرب است</p><p>يهود يعنی شعب اللّه را عزيز کند و در زمانش صلح و آسايش بدرجه‌ای</p><p>رسد که بين انسان و حيوان عداوتی نماند گرگ و ميش از يک چشمه بنوشند</p><p>و همهء بندگان خدا آسوده شوند ... اين اقوال و افکار يهود بود و سبب اين</p><p>بود که معانی حقيقی کتب مقدّسه را نميفهميدند الفاظ را از بر نموده</p><p>بودند امّا از روح حيات بخش کلمه‌ای ادراک نميکردند. حال بشنويد تا</p><p>معنی آنرا برای شما بيان کنم: بحسب ظاهر اگر چه مسيح از ناصره آمد و از</p><p>محلّی معلوم امّا از آسمان آمد از بطن مريم تولّد يافت امّا روحش از آسمان</p><p>بود. شمشيرش لسانش بود و با آن شمشير بين ابرار و اشرار و حقّ از باطل</p><p>و مؤمن از کافر و نور از ظلمت را جدا نمود .کلمه‌اش سيف قاطع بود</p><p>و عرشی که بر آن جلوس فرمود تخت سلطنت ابدی بود که الی‌الابد آن</p><p>سلطنت مسيح برقرار خواهد بود آسمانی بود نه زمينی هر چه ارضی است</p><p>زوال يابد امّا آنچه آسمانيست زائل نشود. شريعت موسی را تفسير و تکميل</p><p>کرد و شرايع انبيا را اکمال نمود بکلمه‌اش غالب بر شرق و غرب شد</p><p>ملکوتش ابديست. يهوديان مؤمن را عزيز کرد مردمانی حقير و ذليل بودند</p><p>و بانتسابشان باو بزرگواری و عزّت ابديّه يافتند. و امّا حيواناتی که بايستی با</p><p>يکديگر الفت يابند مقصود طوائف و مللی بود که سابقاً در نزاع و قتال</p><p>بودند و بعد بمحبّت و مهربانی از معين واحد ماء حيات را از سرچشمهء ابدی</p><p>مسيح نوشيدند " (٤). اکثر مسيحيان اين تفسيرات نبوّات مسيحائی را چون</p><p>تطبيق بر مسيح شود تصديق ميکنند ولی دربارهء نبوّات مشابه مربوط برجعت مسيح </p><p>در يوم آخر اغلب همان روش يهوديان را پيش ميگيرند و منتظرند اين آيات معجزه‌آسا </p><p>در عالم مادّی آشکار شود و نبوّات حرفاً بحرف بصورت ظاهر تحقّق يابد .</p><p>-----------------------------------------------------------------------------------------</p><p>٤) خطابهء مبارک در پاريس نقل از کتاب Paris Talks " "" صفحات ٥٤ تا ٥٦ ترجمه .</p><p/><p>ص ٢٤٣</p><p>نبوّات دربارهء حضرت باب و حضرت بهاءاللّه</p><p>بموجب تفسيرات بهائی نبوّات مربوط به " زمان آخر " و " ايّام آخر "</p><p>" مجیء ربّ الجنود " و " پدر ابدی " فقط مربوط بظهور حضرت مسيح نيست</p><p>بلکه بالاخصّ بظهور حضرت بهاءاللّه راجع است. مثلاً اين نبوّات معروف</p><p>اشعيا را ملاحظه کنيد که ميفرمايد " قوميکه در تاريکی سالک ميبودند</p><p>نور عظيمی خواهند ديد و بر ساکنان زمين سايهء موت نور ساطع خواهد</p><p>شد ... زيرا که يوغ بار او را و عصای گردنش يعنی عصای جفا کنندهء وی</p><p>را شکستی چنانکه در روز مديان کردی. زيرا همهء اسلحهء مسلّحان در</p><p>غوغاست و رُخوت ايشان بخون آغشته است امّا برای سوختن و هيزم آتش</p><p>خواهند بود. زيرا که برای ما ولدی زائيده و پسری بما بخشيده شد و سلطنت</p><p>بر دوش او خواهد بود و اسم او عجيب و مشير و خدای قدير و پدر سرمدی</p><p>و سرور سلامتی خوانده خواهد شد. ترقّی سلطنت و سلامتی او را بر کرسيّ</p><p>داود و بر مملکت وی انتها نخواهد بود تا آنرا بانصاف و عدالت از الآن تا ابد</p><p>الآباد ثابت و استوار نمايد. غيرت ربّ الجنود اين را بجا خواهد آورد " (٥) .</p><p>اين يکی از نبوّاتی است که غالباً بظهور حضرت مسيح نسبت داده</p><p>شده. هر چند قسمتی از آن با ظهور حضرت مسيح هم مطابق است ولی با</p><p>اندک تفرّس و بررسی مشهود ميشود که با ظهور حضرت بهاءاللّه بمراتب بيشتر</p><p>و کاملتر منطبق است . شکّی نيست که حضرت مسيح کوکب نورانی</p><p>و منجی جهان بود ولی هنوز پس از قريب دو هزار سال که از ظهورش</p><p>ميگذرد اکثريّت مردم دنيا در تاريکی بسر ميبرند و بنی اسرائيل و بسياری</p><p>ديگر از بندگان خدا تحت تسلّط ستمکاران بناله و زاری مشغولند . از طرف</p><p>ديگر در چند عقد اوّل دور بهائی نور حقيقت شرق و غرب را روشن</p><p>ساخته و بشارات ابوّت خداوند و اخوّت و برادری نوع بشر بتمام اقاليم جهان</p><p>-----------------------------------------------------------------------------</p><p>٥) کتاب اشعيا ، ٩/٢-٨ .</p><p/><p>ص ٢٤٤</p><p>متواصل گشته حکومتهای جابرهء مستبدّه واژگون شده و فکر وحدت عالم</p><p>انسانی تولّد يافته و بجميع ملل و امم ستمديده و رنج کشيدهء جهان نويد</p><p>ميدهد که بالاخره موجبات آسايش و راحت آنها فراهم گردد. جنگ بزرگ</p><p>عمومی که از سال ١٩١٤ تا ١٩١٨ با استعمال آلات بی‌سابقهء جهنّميّه</p><p>و مواد شيميائی مايع و بمبهای آتش ز‌ا و سوخت ماشين آلات جهان را</p><p>بوحشت و زلزله انداخت ، فی الحقيقه همان " سوختن و هيزم آتش " بود. (٦)</p><p>حضرت بهاءاللّه در آثار خود با توضيح و تشريح مفصّل مشاکل حکومت</p><p>و ادارهء امور مملکت و ارائهء راه حلّ آن مشاکل بنحوی که حضرت مسيح</p><p>هرگز بآن نپرداختند، حکومت را بر دوش خود گرفته مصداق اين نبوّت واقع</p><p>شدند که " سلطنت بر دوش او خواهد بود ". امّا در خصوص القاب " پدر</p><p>سرمدی " و " سرور سلامتی " حضرت بهاءاللّه بکرّات ظهور خود را همان</p><p>ظهور پدر آسمانی خوانده که حضرت مسيح و اشعيا بآن اشاره فرموده‌اند</p><p>در حاليکه حضرت مسيح همواره خود را ابن خوانده است. و همچنين حضرت </p><p>بهاءاللّه اعلام ميفرمايند که رسالت آن حضرت استقرار صلح بر روی زمين است در </p><p>حاليکه حضرت مسيح فرمود " نيامده‌ام تا سلامتی بگذارم بلکه شمشير را "(٧) .</p><p>قدر مسلّم آنست که در تمام دورهء ديانت مسيحی جنگها و منازعات مذهبی فراوان بوده است .</p><p>جلال خداوند</p><p>کلمه " بهاءاللّه " در زبان عربی معنی " جلال خداوند " است و همين</p><p>کلمه است که غالباً انبيای بنی اسرائيل برای موعودی که بايد در ايّام آخر</p><p>--------------------------------------------------------------------------------------------------</p><p>٦) جنگ دوم جهانی با استعمال بمب اتمی تحقّق اين نبوّات را فی الحقيقه بار ديگر اثبات نمود .</p><p>٧) انجيل متّی ، ١٠/٣٤ .</p><p/><p>ص ٢٤٥</p><p>بيايد استعمال کرده‌اند. چنانکه در باب چهلّم از کتاب اشعيا مذکور است :</p><p>" تسلّی دهيد، قوم مرا تسلّی دهيد. خدای شما ميگويد. سخنان دلاويز</p><p>باورشليم گوئيد و او را ندا کنيد که اجتهاد او تمام شده و گناه وی آمرزيده</p><p>گرديده و از دست خداوند برای تمامی گناهانش دو چندان يافته است.</p><p>صدای ندا کنندهء در بيابان، راه خداوند را مهيّا سازيد و طريقی برای خدای</p><p>ما در صحرا راست نمائيد. هر درّه ای برافراشته و هر کوه و تلّی پست خواهد شد</p><p>و کجيها راست و ناهمواريها هموار خواهد گرديد و " جلال خداوند " مکشوف</p><p>گشته تمامی بشر آنرا با هم خواهند ديد " .</p><p>از اين نبوّت هم مانند نبوّت سابق در ظهور مسيح و مبشّرش يحيی</p><p>تعميد دهنده تنها قسمتی تحقّق يافته. برای اينکه در ايّام مسيح جهاد</p><p>اورشليم بپايان نرسيد و قرنها تا بحال ذلّت و وقايع تلخ آن استمرار داشت</p><p>ولکن باظهور حضرت باب و حضرت بهاءاللّه آثار تحقّق کامل آن شروع</p><p>شده. زيرا از همين حالا اشراقات صبح نورانی بر اورشليم دميده و دورنمای</p><p>صلح آينده و پر مجد و عظمت آن اطمينان بخش است .</p><p>نبوّات ديگر چنين حکايت ميکند که منجی اسرائيل " جلال</p><p>خداوند " از جانب شرق يعنی محلّ اشراق شمس باراضی مقدّسه ميآيد.</p><p>و جالب اين است که حضرت بهاءاللّه در ايران که مشرق فلسطين و جانب</p><p>اشراق شمس است ظاهر شدند و از آنجا بارض مقدّس آمدند و بيست</p><p>و چهار سال اواخر عمر خود را در آنجا گذرانيدند. هرگاه باختيار خود</p><p>و بآزادی آمده بود ممکن بود مردم بگويند خدعهء شخص کاذبی بوده که</p><p>ميخواسته عمل خود را با نبوّات تطبيق دهد. ولی آن حضرت منفی و مسجون</p><p>بآنجا فرستاده شدند و از طرف پادشاه ايران و سلطان عثمانی سرگون گرديدند</p><p>بقسمی که بهيچوجه بخاطر کسی خطور نکند که نقشه‌ای در کار بوده</p><p>است تا در اثبات دعوی حضرت بهاءاللّه بعنوان ظهور " جلال خداوند "</p><p>که از طرف پيغمبران نبوّت شده دلائلی فراهم گردد .</p><p/><p>ص ٢٤٦</p><p>غصن</p><p>در نبوّات اشعيا و يرميا و حزقيل و زکريّا اشاراتی مشاهده ميشود بشخصی که </p><p>غصن ناميده ميشود و اين اشارات را غالباً مسيحيان بحضرت مسيح منسوب کرده‌اند </p><p>در حاليکه بهائيان معتقدند که بخصوص بحضرت بهاءاللّه راجع است .</p><p>مفصّل ‌ترين نبوّات تورات راجع بغصن در باب يازدهم کتاب</p><p>اشعياست باين شرح : " و نهالی از تنه يسّی بيرون آمده شاخه‌ای از ريشه‌هايش</p><p>خواهد شگفت و روح خداوند بر او قرار خواهد گرفت يعنی روح حکمت</p><p>و فهم و روح مشورت و قوّت و روح معرفت و ترس خداوند ... کمربند</p><p>کمرش عدالت خواهد بود و کمربند ميانش امانت و گرگ با بره سکونت</p><p>خواهد داشت و پلنگ با بزغاله خواهد خوابيد و گوساله و شير پرواری با هم</p><p>و طفل کوچک آنها را خواهد راند ... و در تمامی کوه مقدّس من ضرر</p><p>و فسادی نخواهند کرد زيرا که جهان از معرفت خداوند پر خواهد بود مثل</p><p>آبهائی که دريا را ميپوشاند ... و در آنروز واقع خواهد شد که خداوند بار</p><p>ديگر دست خود را دراز کند تا بقيّهء قوم خويش را از آشور و مصر</p><p>و فَتْروس و حبش و عيلام وشنعار و حمات و از جزيره‌های دريا باقی مانده</p><p>باشند باز آورد و بجهت امّتها علمی برافراشته رانده شدگان اسرائيل را</p><p>جمع خواهد کرد و پراکندگان يهود را از چهار طرف جهان فراهم خواهد آورد "(٨) .</p><p>حضرت عبدالبهاء دربارهء اين نبوّت و نبوّات نظير آن راجع بغصن چنين ميفرمايند :</p><p>" و از جملهء وقايع جسيمه که در يوم ظهور آن نهال بيهمال وقوع</p><p>خواهد يافت علم الهی بجميع امّتها بلند خواهد شد يعنی جميع ملل و قبائل</p><p>----------------------------------------------------------------------------</p><p>٨) اشعيا ، ١١/١-١٢ .</p><p/><p>ص ٢٤٧</p><p>در ظلّ آن عَلَم الهی که نفس آن نهال ربّانی است درآيند و ملّت واحده</p><p>گردند و ضدّيّت دينيّه و مذهبيّه و مباينت جنسيّه و نوعيّه و اختلافات وطنيّه از</p><p>ميان برخيزد کلّ دين واحد و مذهب واحد و جنس واحد و قوم واحد شوند</p><p>و در وطن واحد که کرهء ارض است ساکن گردند . صلح و آشتی عمومی</p><p>در بين جميع دول حاصل گردد و آن نهال بيهمال جميع اسرائيل را جمع</p><p>خواهد کرد يعنی اسرائيل در دورهء آن در ارض مقدّس جمع خواهند شد</p><p>و امّت يهود که در شرق و غرب و جنوب و شمال متفرّقند مجتمع شوند. حال</p><p>ملاحظه نمائيد که اين وقايع در دورهء مسيح واقع نگشته زيرا امّتها در زير</p><p>علم واحد که آن نهال الهی است در نيامدند و در اين دورهء ربّ الجنود کلّ</p><p>ملل و امم در ظلّ اين علم وارد خواهند گشت. و همچنين اسرائيل پراکنده در</p><p>جميع عالم در دورهء مسيحی در ارض مقدّس مجتمع نشدند امّا در بدايت</p><p>دورهء جمال مبارک اين وعد الهی که در جميع کتب انبيا منصوص است</p><p>بنای ظهور گذاشته. ملاحظه مينمائيد که از اطراف عالم طوايف يهود بارض</p><p>مقدّس آيند و قرايا و اراضی تملّک نموده سکنی کنند و روز بروز در ازديادند</p><p>بقسمی که جميع فلسطين مسکن آنان گردد "(٩) .</p><p>يوم اللّه</p><p>کلمهء يوم در عباراتی نظير " يوم اللّه " و " يوم آخر " بمعنی دورهء</p><p>شريعت تعبير شده است. هر يک از مؤسّسين بزرگ اديان " يومی "</p><p>مخصوص بخود داشته است. هر يک مانند خورشيد است و تعاليمش را مطلع</p><p>و مشرقی است که حقايق مکنونه‌اش بتدريج و بيش از پيش افکار و قلوب</p><p>مردم را روشن مينمايد تا باعلی رتبهء نفوذ خود ميرسد و از آن پس متدرّجاً رو</p><p>بتاريکی نهاده سوء تعبير و فساد در آن راه مييابد و ظلمت بر بسيط زمين</p><p>---------------------------------------------------------------------------</p><p>٩) مفاوضات ، فصل " تفسير اصحاح يازدهم اشعيا " صفحات ٥١-٥٣ .</p><p/><p>ص ٢٤٨</p><p>سايه می افکند تا خورشيد يوم جديدی طلوع نمايد. و روز ظهور مظهر کلّی</p><p>الهی " يوم آخر " است بجهت اينکه روزی است که پايان ندارد و شام آنرا</p><p>از عقب نباشد آفتابش هرگز افول ننمايد بلکه ارواح نفوس را در اين عالم</p><p>و در عالم بعد نورانی ميسازد. در حقيقت هيچيک از شموس روحانی را</p><p>غروبی نيست شموس موسی و عيسی و محمّد و تمام پيغمبران ديگر هنوز با</p><p>شعاعی ساطع در آسمان روحانی ميدرخشند و تنها ابرهای تيرهء خاکی</p><p>نورانيّت و درخشش آنها را از مردم روی زمين مخفی داشته است . اکنون</p><p>شمس ظهور کلّی حضرت بهاءاللّه اين غمام را عاقبت پراکنده خواهد</p><p>کرد بطوريکه اهل تمام اديان از نورانيّت جميع انبيا بهره‌مند شوند و بالاتّفاق </p><p>خدای واحد را که نورش از مرايای جميع انبيا تجلّی نموده پرستش کنند .</p><p>يوم الجزاء</p><p>حضرت مسيح بسيار دربارهء يوم جزاء با مثال سخن گفته از جمله ميفرمايد :</p><p>" پسر انسان خواهد آمد در جلال پدر خويش ... و در آنوقت هر کسی را موافق </p><p>اعمالش جزا خواهد داد "(١٠) . و آنروز را بموسم حصاد تشبيه نموده که کرکاسها </p><p>را در آتش ميسوزانند و گندم را در انبارها ذخيره ميکنند ، ميفرمايد :</p><p>" همانطور در عاقبت اين عالم خواهد شد که پسر انسان ملائکهء خود</p><p>را فرستاده همه لغزش دهندگان و بدکاران را جمع خواهند کرد و ايشان را به</p><p>تنور آتش خواهند انداخت جائيکه گريه و فشار دندان بود. آنگاه عادلان</p><p>در ملکوت پدر خود مثل آفتاب درخشان خواهند شد "(١١) .</p><p>----------------------------------------------------------------------------</p><p>١٠) انجيل متّی ، ١٦/٢٧ .١١) انجيل متّی ، ١٣/٤٠-٤٣ .</p><p/><p>ص ٢٤٩</p><p>عبارت " عاقبت عالم " که در اين قبيل موارد در متون معتبر کتاب</p><p>مقدّس ذکر شده بسياری را بر آن داشته که تصوّر کنند که چون روز جزا</p><p>رسد کرهء خاک ناگهان منهدم خواهد شد. ولی اين تصوّر بدون شکّ اشتباه</p><p>است و ترجمهء صحيح اين عبارت ظاهراً بايد " انقضاء يا پايان دور " باشد.</p><p>زيرا حضرت مسيح تعليم ميدهد که ملکوت پدر بر روی زمين استقرار</p><p>خواهد يافت چنانکه در آسمانست و ميفرمايد دعا کنيم " ملکوت تو بيايد</p><p>و ارادهء تو چنانکه در آسمان است بر روی زمين نيز کرده شود "(١٢) .</p><p>در مثل تاکستان وقتی پدر يعنی مالک تاکستان ميآيد تا دهقانان</p><p>شرير را هلاک کند تاکستان را که عالم باشد خراب نميکند بلکه آنرا</p><p>بدهقانان ديگر ميسپارد تا در موسم خود ميوه‌ها را باو بدهند . لهذا</p><p>معلومست که زمين نبايد متلاشی و منهدم شود بلکه بايد آباد و احيا گردد.</p><p>حضرت مسيح در جای ديگر دربارهء آنروز ميفرمايد " در معاد وقتيکه</p><p>پسر انسان بر کرسيّ جلال نشيند "(١٣) و پطرس قدّيس از آن بعنوان</p><p>" اوقات استراحت " و " زمان معاد همه چيز که خداوند از بدو عالم بزبان</p><p>جميع انبيای مقدّس خود از آن اخبار نمود " (١٤) . ياد کرده است، اين روز</p><p>جزا که حضرت مسيح از آن سخن گفته، محقّقاً همان آمدن " ربّ الجنود "</p><p>پدر آسمانی است که اشعيا و ساير انبيای عهد عتيق از آن خبر داده‌اند. و آن</p><p>زمان مجازات مهيب شريران است و در عين حال زمانی است که عدالت مستقرّ </p><p>شده و حقّ و حقيقت در روی زمين چنانکه در آسمانست حکمفرما خواهد بود .</p><p>بر حسب تفسير بهائی ظهور هر يک از مظاهر الهيّه روز جزاست.</p><p>ولی ظهور مظهر کلّی الهی يعنی حضرت بهاءاللّه روز جزای عظيم برای اين</p><p>---------------------------------------------------------------------------------</p><p>١٢) انجيل متّی ، ٦/١٠-١١ .١٣) انجيل متّی ، ١٩/٢٨ .</p><p>١٤) اعمال رسولان ، ٣/٢٠-٢١ .</p><p/><p>ص ٢٥٠</p><p>دور جهانست که ما در آن زندگی ميکنيم و صوت صافور که حضرت</p><p>مسيح و حضرت محمّد و بسياری از پيغمبران ديگر از آن صحبت ميکنند</p><p>همانا ندای مظهر ظهور الهی است به اهل آسمان و زمين چه آنانکه در قالب</p><p>عنصری بوده و چه نفوسی که آنرا ترک گفته باشند. و لقاء اللّه که بوسيلهء مظهر</p><p>ظهور او برای کسانيکه طالب لقای الهی هستند حاصل ميشود، همانا باب</p><p>دخول بجنّت عرفان و محبّت اللّه و معاشرت با روح و ريحان با خلق است. و از</p><p>طرف ديگر کسانيکه طريق نفسانی را بر صراط الهی بطوريکه در ظهور الهی ظاهر شده </p><p>ترجيح ميدهند خود را بنار جحيم خودخواهی و ضلالت و عدوان گرفتار ميسازند .</p><p>قيامت کبری</p><p>يوم الجزا و در عين حال يوم قيامت است که اموات از قبور برخيزند.</p><p>پولس قدّيس در رسالهء اوّل خود بقرنتيان ميگويد :</p><p>" همانا بشما سرّی ميگويم که همه نخواهيم خوابيد ليکن همه متبدّل</p><p>خواهيم شد در لحظه ای در طرفة‌العينی بمجرّد نواختن صور اخير زيرا کرنا</p><p>صدا خواهد داد و مردگان بيفساد خواهند برخاست و ما متبدّل خواهيم شد</p><p>زيرا که ميبايد اين فاسد بيفسادی را بپوشد و اين فانی ببقا آراسته گردد " .</p><p>در بيان معنی اين عبارات در خصوص قيام اموات حضرت بهاءاللّه</p><p>در کتاب ايقان ميفرمايند : " و مقصود از موت و حيات که در کتب مذکور</p><p>است موت و حيات ايمانی است و از عدم ادراک اين معنی است که عامّهء</p><p>ناس در هر ظهور اعتراض نموده و بشمس هدايت مهتدی نشدند و جمال</p><p>ازلی را مقتدی نگشتند ... چنانچه عيسی ميفرمايد لابدّ لکم بان تولدوا</p><p>مرّةً اخری (١٥) . و در مقام ديگر ميفرمايد " من لم يولد من الماء و الرّوح لا</p><p>-------------------------------------------------------------------------------</p><p>١٥) انجيل يوحنّا ، ٣/٥-٨ .</p><p/><p>ص ٢٥١</p><p>يقدر ان يدخل ملکوت اللّه. المولود من الجسد جسد هو والمولود من الرّوح هو </p><p>روح " (١٦). که ترجمهء آن اينست: نفسی که زنده نشده است از ماء معرفت الهی</p><p>و روح قدسی عيسوی قابل ورود و دخول در ملکوت ربّانی نيست. زيرا</p><p>هر چه از جسد ظاهر شد و تولّد يافت پس اوست جسد و متولّد شده از روح</p><p>که نفس عيسوی باشد پس اوست روح. خلاصهء معنی آنکه هر عبادی که</p><p>از روح و نفحهء مظاهر قدسيّه در هر ظهور متولّد و زنده شدند بر آنها حکم</p><p>حيات و بعث و ورود در جنّت محبّت الهيّه ميشود و من دون آن حکم غير آن</p><p>که موت و غفلت و ورود در نار کفر و غضب الهی است می شود ... و هرگز</p><p>در هيچ عهد و عصر جز حيات و بعث و حشر حقيقی مقصود انبياء و اولياء</p><p>نبوده و نيست ... اگر قدری از زلال معرفت الهی مرزوق شويد ميدانيد که</p><p>حيات حقيقی حيات قلب است نه حيات جسد. زيرا که در حيات جسد</p><p>همهء ناس و حيوانات شريکند وليکن اين حيات مخصوص است بصاحبان</p><p>افئدهء منيره که از بحر ايمان شاربند و از ثمرهء ايقان مرزوق. و اين حيات را</p><p>موت از عقب نباشد و اين بقا را فنا از پی نيايد چنانچه فرموده‌اند</p><p>" المؤمن حيّ فی الدّارين " . اگر مقصود حيات ظاهرهء جسدی باشد که</p><p>مشاهده ميشود موت آنرا اخذ مينمايد "(١٧) .</p><p>بموجب تعاليم بهائی قيامت را با جسد عنصری کاری نيست و جسد</p><p>همينکه فوت شد در معرض تحليل است و چون تحليل و متلاشی شد ذرّات</p><p>آن دگر باره در همان هيکل جمع و ترکيب نخواهد شد . بلکه قيامت عبارت</p><p>از تولّد فرد به حيات روحانی است که بفيض روح القدس بوسيلهء مظهر</p><p>ظهور الهی صورت ميگيرد . قبری که از آن برميخيزد قبر جهالت و غفلت</p><p>از خداست و خوابی که از آن بيدار ميشود حالت خمودت روحانی است</p><p>------------------------------------------------------------------------</p><p>١٦) انجيل يوحنّا ، ٣/٥-٨ .</p><p>٧١) کتاب ايقان صفحهء ٨٦-١٠٠ .</p><p/><p>ص ٢٥٢</p><p>که در آن بسياری از نفوس اشراق و طلوع يوم اللّه را انتظار ميکشند و اين</p><p>اشراق شمس حقيقت تمام ساکنين روی زمين را چه قيد جسد باشند يا</p><p>نباشند نورانيّت ميبخشد. ولکن کسانيکه بصيرتشان نابيناست نميتوانند آنرا</p><p>مشاهده کنند . روز قيامت روزی نيست که بيست و چهار ساعت داشته باشد </p><p>بلکه عصری است که شروع ميشود و ببقای دور شريعت استمرار دارد و تا موقعی </p><p>که آثار مدنيّت کنونی از بسيط زمين رخت می‌بندد ادامه خواهد داشت .</p><p>رجعت مسيح</p><p>حضرت مسيح در بسياری از بياناتش دربارهء مظهر ظهور آيندهء</p><p>الهی با ضمير غائب سخن ميراند و در بعضی ديگر صيغهء متکلّم بکار ميبرد</p><p>و ميفرمايد " ميروم تا برای شما مکانی حاضر کنم و اگر بروم و از برای شما</p><p>مکانی حاضر کنم باز ميآيم و شما را برداشته با خود خواهم برد تا جائيکه</p><p>من ميباشم شما نيز باشيد "(١٨) .</p><p>در فصل اوّل کتاب اعمال رسولان مذکور است که در موقع</p><p>صعود حضرت مسيح بحواريّون گفته شد " همين عيسی که از نزد شما بآسمان</p><p>بالا برده شد باز خواهد آمد بهمين طوريکه او را بسوی آسمان روانه ديديد "(١٩) .</p><p>نظر باينگونه بيانات بسياری از مسيحيان انتظار ميکشند که وقتی</p><p>پسر انسان " سوار بر ابرهای آسمان با قوّت و جلال عظيم "(٢٠) بيايد آنها او</p><p>را بهمين هيکل بشری عيسی مسيح که دو هزار سال پيش در کوچه‌های</p><p>اورشليم راه ميرفت و سرانجام خونش ريخته و بصليب آويخته شد ببينند</p><p>و متوقّعند بتوانند با انگشتان خود جای ميخهائی که بدستها و پاهای او</p><p>--------------------------------------------------------------------------------</p><p>١٨) انجيل يوحنّا ، ١٤/١-٤ .١٩) اعمال رسولان ، ١/١١ .</p><p>٢٠) انجيل متّی ، ٢٤/٣٠ .</p><p/><p>ص ٢٥٣</p><p>کوبيده شده لمس کنند و دستهای خود را بزخم نيزه در پهلوی او بکشند. ولی</p><p>بطور حتم کمی فکر دربارهء آنچه خود مسيح گفته است اينگونه تصوّر را</p><p>باطل خواهد کرد . يهوديان زمان مسيح نيز چنين تصوّراتی در باره</p><p>رجعت ايليا داشتند. ولی حضرت مسيح خطای آنها را بيان کرد و توضيح</p><p>فرمود که نبوّت انبيای سابق مشعر بر اينکه " ايليا بايد اوّل بيايد " تحقّق</p><p>يافته است امّا نه آنطور که ايليای سابق شخصاً و با همان هيکل رجعت</p><p>کرده باشد بلکه در هيکل يوحنّای معمّدانی " به روح و قوّت الياس "(١٢)</p><p>ظاهر شد و حضرت مسيح فرمود " اگر خواهيد قبول کنيد اين همان الياس</p><p>است که بايد بيايد هر که گوش شنوا دارد بشنود "(٢٢). بنابراين رجعت</p><p>الياس باين معنی بود که شخصی ديگر از پدر و مادر ديگر ظاهر شود ولی</p><p>با همان روح و قوّت از خداوند الهام گيرد . از اين کلمات حضرت مسيح</p><p>بخوبی ميتوان نتيجه گرفت که رجوع مسيح نيز بهمين قسم در هيکل</p><p>شخصی ديگر و متولّد از مادر ديگر تحقّق خواهد يافت ولی مانند مسيح</p><p>روح و قوّت الهی را دارا خواهد بود . حضرت بهاءاللّه ميفرمايند که رجعت</p><p>مسيح با مجیء حضرت باب و ظهور خود آن حضرت تحقّق يافته است :</p><p>" اگر شمس اليوم بگويد من شمس يوم قبلم صادق است و اگر</p><p>بگويد در حدود يومی که غير آنم صادق است و همچنين در ايّام ملاحظه نمائيد</p><p>که اگر گفته شود که کلّ يک شیء ‌اند صحيح و صادق است. و اگر گفته</p><p>شود که بحدود اسمی و رسمی غير همند آنهم صادق است چنانچه ميبينی با</p><p>اينکه يک شیء اند با وجود اين در هر کدام اسمی ديگر و خواصّی ديگر</p><p>و رسمی ديگر ملحوظ ميشود که در غير آن نميشود. و بهمين بيان و قاعده</p><p>مقامات تفصيل و فرق و اتّحاد مظاهر قدسی را ادراک فرمائيد تا تلويحات</p><p>---------------------------------------------------------------------------</p><p>٢١) انجيل لوقا ، ١/١٧ .٢٢) انجيل متّی ، ١١/١٤-١٦ .</p><p/><p>ص ٢٥٤</p><p>کلمات آن مبدع اسماء و صفات را در مقامات جمع و فرق عارف شوی و واقف گردی "(٢٣) .</p><p>حضرت عبدالبهاء ميفرمايند :</p><p>" اعلم انّ رجوع المسيح مرّةً اخری ليس المراد منه ما يدرکون القوم بل</p><p>المراد الموعود الّذی يأتی من بعد فيأتی بملکوت اللّه و سلطنة الّتی احاطت</p><p>العالمين. و هذه السّلطنة فی عالم القلوب والارواح و ليست فی عالم الاجسام لأنّ</p><p>عالم الاجسام لا يساوی عند ربّک جناح ذبابة بل اقلّ من ذلک ان کنت</p><p>من العارفين. انّ المسيح قد أتی بملکوته من الاوّل الّذی لا اوّل له و سيأتی</p><p>بملکوته الی الابد الآباد. لانّ فی هذا المقام المسيح عبارة عن الحقيقة</p><p>الرّحمانيّة و الجوهرة الفردانيّة والکينونة الرّبّانيّة الّتی لا بداية لها ولا نهاية</p><p>لها و لها ظهور و طلوع و اشراق و غروب فی کلّ دور من الادوار "(٢٤) .</p><p>آخر الزّمان</p><p>حضرت مسيح و حواريّون علامات بسياری ذکر کرده‌اند که زمان</p><p>رجعت پسر را در جلال پدر مشخّص ميسازد. حضرت مسيح فرمود :</p><p>" چون بينيد که اورشليم بلشکرها محاصره شده است آنگاه بدانيد که</p><p>خرابی آن رسيده است ... زيرا که همانست ايّام انتقام تا آنچه مکتوب</p><p>است تمام شود ... زيرا تنگی سخت بر روی زمين و غضب بر اين قوم</p><p>حادث خواهد شد و بدم شمشير خواهند افتاد و در ميان جميع امّتها باسيری</p><p>خواهند رفت و اورشليم پايمال امّتها خواهد شد تا زمانهای امّتها بانجام</p><p>رسد "(٢٥) و نيز : " عيسی در جواب ايشان گفت زنهار کسی شما را گمراه</p><p>نکند زانرو که بسا بنام من آمده خواهند گفت که من مسيح هستم</p><p>------------------------------------------------------------------------------------------</p><p>٢٣) کتاب ايقان ، صفحهء ١٧ .٢٤) لوح مبارک بافتخار مستر بنج . ر . تيلر .</p><p>٢٥) انجيل لوقا ، ٢١/٢٠-٢٥ .</p><p/><p>ص ٢٥٥</p><p>و بسياری را گمراه خواهند کرد و جنگها و اخبار جنگها را خواهيد شنيد.</p><p>زنهار مضطرب مشويد زيرا که وقوع اينهمه لازمست ليکن انتها هنوز نيست.</p><p>زيرا قومی با قومی و مملکتی با مملکتی مقاومت خواهند نمود و قحطيها و وباها</p><p>و زلزله‌ها در جايها پديد آيد. امّا همهء اينها آغاز دردهای زه است آنگاه شما</p><p>را بمصيبت سپرده خواهند کشت و جميع امّتها بجهت اسم من از شما نفرت</p><p>کنند. و در آنزمان بسياری لغزش خورده يکديگر را تسليم کنند و از يکديگر</p><p>نفرت گيرند و بسا انبياء کذبه ظاهر شده بسياری را گمراه کنند و بجهت</p><p>افزونی گناه محبّت بسياری سرد خواهد شد. ليکن هر که تا بانتها صبر کند</p><p>نجات يابد و باين بشارت ملکوت در تمام عالم موعظه خواهد شد تا بر</p><p>جميع امّتها شهادتی شود آنگاه انتها خواهد رسيد "(٢٦) .</p><p>در اين دو عبارت مذکورهء حضرت مسيح با کمال وضوح و بدون</p><p>ستر و کتمان تمام اموری را که بايد قبل از آمدن پسر انسان بوقوع پيوندد</p><p>پيشگوئی کرده است و در طول قرنهائی که از زمان گفتار حضرت مسيح</p><p>ميگذرد يکايک اين علامات بانجام رسيده است و در آخر هر عبارت</p><p>حضرت مسيح به واقعه ای اشاره ميکند که مدلّ بر زمان ظهور است. در يک</p><p>مورد اشاره بخاتمهء پراکندگی يهوديان و آبادی اورشليم و در مورد ديگر</p><p>موعظهء انجيل در سراسر عالم و بسيار اسباب تعجّب و حيرت است </p><p>که هر دو اين علامات جزء به جزء حرفيّاً در زمان ما به وقوع پيوسته و هر گاه اين دو</p><p>مطلب مذکوره در اين نبوّت مانند ساير مطالب صحيح باشد نتيجه آن ميشود </p><p>که ما اکنون در " آخر الزّمان " زندگی ميکنيم که مسيح از آن خبر داده است .</p><p>حضرت محمّد نيز علاماتی را ذکر فرموده که تا روز قيامت امتداد</p><p>خواهد داشت. در قرآن چنين ميفرمايد : " اذ قال اللّه يا عيسی انّی متوفّيک</p><p>و رافعک اليّ و مطهرّک من الّذين کفروا و جاعل الّذين اتّبعوک فوق الّذين</p><p>----------------------------------------------------------------------------</p><p>٢٦) انجيل متّی ، ٢٤/٤-١٤ .</p><p/><p>ص ٢٥٦</p><p>کفروا الی يوم القيامة ثمّ اليّ مرجعکم فاحکم بينکم فيما کنتم فيه تختلفون " (٢٧) .</p><p>" و قالت اليهود يد اللّه مغلولة غُلّت ايديهم و لُعِنوا بما قالوا بل يداه مبسوطتان </p><p>ينفق کيف يشاء و ليزيدنّ کثيراً منهم ما انزل اليک من ربّک طغياناً و کفراً و القينا </p><p>بينهم العداوة و البغضاء الی يوم القيمة کلّما اوقدوا ناراً للحرب اطفأها اللّه " (٢٨) .</p><p>" و من الّذين قالوا انّا نصاری اخذنا ميثاقهم فنسوا حظّاً ممّا ذُکّروا به فاغرينا </p><p>بينهم العداوة و البغضاء الی يوم القيمة و سوف ينبّئهم بما کانوا يصنعون " (٢٩) .</p><p>اين کلمات نيز بحسب ظاهر با مغلوبيّت يهوديان در مقابل مسيحيان</p><p>و مسلمانان تحقّق يافت و انشقاق و جنگ و نزاع در طول قرونی که حضرت</p><p>محمّد سخنان فوق را گفت باعث ظهور تفرقه و انشعاب در هر يک از دو</p><p>امّت يهود و نصاری گرديد. و تنها پس از شروع عصر بهائی ( که روز قيامت</p><p>است ) علائم قرب اختتام آن اوضاع و شرايط ظاهر شده است .</p><p>علامات در آسمان و زمين</p><p>در کتب مقدّسهء يهود و مسيحيان و مسلمين و سائرين در توصيف علاماتی</p><p>که بايد ملازم ظهور موعود منتظر باشد شباهتی عجيب مشاهده ميشود. در</p><p>کتاب يوئيل نبی مسطور است : " و آيات را از خون و آتش و ستونهای دود</p><p>در آسمان و زمين ظاهر خواهم ساخت آفتاب بتاريکی و ماه بخون مبدّل</p><p>خواهند شد پيش از ظهور يوم عظيم و مهيب خداوند " (٣٠) . " زيرا اينک</p><p>در آن ايّام و در آن زمان چون اسيری يهودا و اورشليم را برگردانيده باشم</p><p>آنگاه جميع امّتها را جمع کرده بوادی يهوشافاط فرود خواهم آورد و در</p><p>-------------------------------------------------------------------------</p><p>٢٧) قرآن ، سورهء آل عمران ، ٣/٥٥.٢٩) سورهء مائده ، ٥/١٤ .</p><p>٢٨) سورهء مائده ، ٥/٦٤.٣٠) يوئيل ، ٢/٣٠-٣١ .</p><p/><p>ص ٢٥٧</p><p>آنجا با ايشان دربارهء قوم خود و ميراث خويش اسرائيل محاکمه خواهم</p><p>نمود ... جماعتها جماعتها در وادی قضا زيرا روز خداوند در وادی قضاء </p><p>نزديک است . آفتاب و ماه سياه ميشوند و ستارگان تابش خود را باز ميدارند </p><p>و خداوند از صهيون نعره ميزند و آواز خود را از اورشليم بلند ميکند و آسمان و زمين </p><p>متزلزل ميشود امّا خداوند ملجأ قوم خود و ملاذ بنی اسرائيل خواهد بود " (٣١) .</p><p>حضرت مسيح ميفرمايند :</p><p>" و فوراً بعد از مصيبت آن ايّام آفتاب تاريک گردد و ماه نور خود را ندهد و </p><p>ستارگان از آسمان فرو ريزند و قوّتهای افلاک متزلزل گردد. آنگاه علامت پسر </p><p>انسان در آسمان پديد گردد. و در آنوقت جميع طوايف زمين سينه زنی کنند و پسر </p><p>انسان را ببينند که بر ابرهای آسمان با قوّت و جلال عظيم ميآيد " (٣٢) .</p><p>در قرآن چنين مذکور است :</p><p>" اذا الشّمس کوّرت و اذا النّجوم انکدرت و اذا الجبال سيّرت ... و اذا</p><p>الصحف نشرت و اذا السّماء کشطت و اذا الجحيم سعّرت " (٣٣) .</p><p>حضرت بهاءاللّه در کتاب ايقان توضيح ميفرمايند که اين نبوّات </p><p>دربارهء آفتاب و ماه و ستارگان و آسمانها و زمين رموز و اشارات است و نبايد تنها</p><p>بمعنای ظاهر حمل گردد. زيرا پيغمبران قبل از همه به مسائل روحانی توجّه</p><p>داشتند نه جسمانی و بنور روحانی ميانديشيدند نه صوری و ظاهری. وقتی</p><p>بمناسبت روز قيامت از آفتاب نام ميبرند مقصودشان آفتاب حقيقت است.</p><p>خورشيد منبع اعظم نور است و بهمين قسم موسی برای يهود بمنزلهء آفتاب</p><p>بود چنانکه حضرت مسيح برای مسيحيان و حضرت محمّد برای مسلمين</p><p>-----------------------------------------------------------------------------</p><p>٣١) يوئيل ، ٣/١-٢ و ١٤ تا ١٦.٣٢) انجيل متّی ، ٢٤/٢٩-٣٠ .</p><p>٣٣) سورهء تکوير ، ٨١/١-١٢ .</p><p/><p>ص ٢٥٨</p><p>بمنزلهء آفتاب بودند. وقتی انبياء ميگويند آفتاب تاريک ميشود مقصود آنست</p><p>که تعاليم اصلی اين شموس روحانی بواسطهء سوء تعبير و سوء تفاهم و تعصّب</p><p>چنان تيره و تاريک می شود که مردم در ظلمت روحانی بسر ميبرند . ماه</p><p>و ستارگان منابع نور ضعيف ‌تری هستند که برؤساء و علمای مذهبی که بايد</p><p>راهنما و الهام بخش مردم باشند اطلاق ميشود. وقتی گويند " ماه نور خود</p><p>را نميدهد " يا " بخون مبدّل خواهد شد " و " ستارگان از آسمان فرو ميريزند "</p><p>مقصود اينست که پيشوايان کليساها از مقام خود تنزّل نموده بنزاع</p><p>و خصومت مشغول ميشوند و علمای دينی بامور دنيوی ميپردازند و بعوض اشتغال</p><p>بمسائل معنوی و ملکوتی بامور ملکی و دنيوی توجّه دارند. ولکن معنای اين</p><p>نبوّات بيک تفسير تمام نميشود و اين رموز را بمعانی ديگر نيز ميتوان تفسير</p><p>کرد. حضرت بهاءاللّه ميفرمايند بمعنای ديگر " آفتاب " و " ماه " و " ستارگان "</p><p>باحکام و تعاليم موضوعه در هر ديانت اطلاق ميشود. و چون در هر ظهور</p><p>بعد مراسم و عقائد و عادات و احکام ظهورات سابق بمقتضای احتياجات</p><p>زمان تغيير مييابد لهذا باين معنی آفتاب و ماه تغيير ميکند و ستارگان متفرّق ميشوند .</p><p>در بسياری موارد تحقّق صوری اين نبوّات بصورت ظاهر سخيف</p><p>و غير ممکن بنظر ميرسد. مثلاً اينکه ماه مبدّل بخون ميشود يا ستارگان روی</p><p>زمين فرو ريزند. کوچکترين ستاره از ثوابت مرئيّه هزاران بار از زمين بزرگتر</p><p>است و اگر يکی از آنها بروی زمين بيفتد جا برای ستارهء ديگر نخواهد</p><p>ماند . در موارد ديگر بعضی نبوّات هم بصورت ظاهر و هم از جهت</p><p>روحانی تحقّق مييابد. مثلاً ارض مقدّس بصورت ظاهر هم برای چند قرن</p><p>چنانکه انبيا خبر داده بودند ويران و خراب شد ولی حال در " روز قيامت "</p><p>چنانکه اشعيا گفته مانند گل دوباره شروع به آبادی و شکفتگی کرده</p><p>است . آباديهای پر رونق شروع شده زمينها آبياری و کشتکاری ميشود</p><p>و تاکستانها و درختهای زيتون و گلستانها در جائی که تا نيم قرن پيش بيابان</p><p>شن ز‌اری بيش نبود احداث گشته توسعه مييابند. و بلا ترديد موقعی که مردم</p><p/><p>ص ٢٥٩</p><p>شمشيرهای خود را به گاوآهن و نيزهء خويش را بارّه‌ها تبديل کنند</p><p>بيابانهای بيحاصل و زمينهای باير در سراسر جهان آباد خواهد شد و بادهای</p><p>زهرآگين و طوفانهای شن که از اين بيابانها برميخيزد و زندگی را در نقاط</p><p>مجاوره غير قابل تحمّل ميسازد از جملهء امور گذشته محسوب خواهد گرديد</p><p>و آب و هوای بسيط زمين ملايمتر و گواراتر خواهد شد . شهرها ديگر هوا را با</p><p>دود و مواد سمّی آلوده نخواهند کرد و حتّی بمعنای ظاهری مادّی نيز</p><p>" آسمانهای جديد و زمين جديد " مشاهده خواهد شد .</p><p>طرز آمدن موعود</p><p>در خصوص آمدن موعود در زمان آخر حضرت مسيح ميفرمايد :</p><p>" و پسر انسان را ببينند که بر ابرهای آسمان با قوّت وجلال عظيم</p><p>ميآيد و فرشتگان خود را با صور بلند و آواز فرستاده ... امّا چون پسر انسان</p><p>در جلال خود با جميع ملائکهء مقدّس خويش آيد آنگاه بر کرسيّ جلال</p><p>خود خواهد نشست و جميع امّتها در حضور او جمع شوند و آنها را از</p><p>همديگر جدا ميکند بقسميکه شبان ميشها را از بزها جدا ميکند " (٣٤) .</p><p>دربارهء اين عبارات و نظاير آنها حضرت بهاءاللّه در کتاب ايقان ميفرمايند :</p><p>" و مقصود از سماء نيست مگر جهت علوّ و سموّ که آن محلّ ظهور آن</p><p>مشارق قدسيّه و مطالع قدميّه است. و اين کينونات قديمه اگر چه بحسب</p><p>ظاهر از بطن امّهات ظاهر ميشوند وليکن فی الحقيقه از سموات امر نازلند</p><p>و اگر چه بر ارض ساکنند وليکن بر رفرف معانی متّکی‌اند و در حينی که</p><p>ميان عباد مشی مينمايند در هواهای قرب طائرند. بی‌حرکت رجل در ارض</p><p>روح مشی مينمايند و بی‌پر بمعارج احديّه پرواز فرمايند و در هر نفسی</p><p>مشرق و مغرب ابداع را طی فرمايند و در هر آنی ملکوت غيب و شهاده را</p><p>--------------------------------------------------------------------------</p><p>٣٤) انجيل متّی ، ٢٤/٣٠-٣١ و ٢٥/٣١-٣٢ .</p><p/><p>ص ٢٦٠</p><p>سير نمايند .. مقصود از ابر آن اموريست که مخالف نفس و هوای ناس</p><p>است چنانچه ذکر شد در آيهء مذکور " أفکلّما جاء کم رسول بما لاتهوی</p><p>انفسکم استکبرتم ففريقاً کذّبتم و فريقا تقتلون " (٣٥). مثلاً از قبيل تغيير</p><p>احکام و تبديل شرايع و ارتفاع قواعد و رسوم عاديّه و تقدّم مؤمنين از عوام بر</p><p>معرضين از علما. و همچنين ظهور آنجمال ازلی بر حدودات بشريّه از اکل</p><p>و شرب و فقر و غنا و عزّت و ذلّت و نوم و يقظه و امثال آن از آنچيزهائی که</p><p>مردم را بشبهه مياندازد و منع مينمايد. همهء اين حجبات بغمام تعبير شده</p><p>و اينست آن غمامی که سموات علم و عرفان کلّ من فی الارض بآن ميشکافد</p><p>و شق ميگردد چنانچه ميفرمايد " يوم تشقّق السّماء بالغمام " (٣٦) و همچنانکه</p><p>غمام ابصار ناس را منع مينمايد از مشاهدهء شمس ظاهری همين قسم هم</p><p>اين شئونات مذکوره مردم را منع مينمايد از ادراک آن شمس حقيقی.</p><p>چنانچه مذکور است در کتاب از لسان کفّار " وقالوا ما لهذا الرّسول يأکل</p><p>الطّعام و يمشی فی الاسواق لولا انزل اليه ملک فيکون معه نذيرا " (٣٧) . مثل</p><p>اينکه ملاحظه ميشد از انبياء فقر ظاهری و ابتلای ظاهری و همچنين</p><p>ملزومات عنصری جسدی از قبيل جوع و امراض و حوادث امکانيّه. چون اين</p><p>مراتب از آن هياکل قدسيّه ظاهر ميشد مردم در صحراهای شکّ و ريب</p><p>و بيابانهای وهم و تحيّر ميماندند که چگونه ميشود نفسی از جانب خود بيايد</p><p>و اظهار غلبه نمايد بر کلّ من علی الارض و علّت خلق موجودات را بخود</p><p>نسبت دهد چنانچه فرموده " لولاک لما خلقت الافلاک " و معذلک باين قسمها</p><p>مبتلا بامور جزئيه شود چنانچه شنيده‌اند از ابتلای هر نبيّ و اصحاب او</p><p>از فقر و امراض و ذلّت چنانچه سرهای اصحاب ايشانرا در شهرها بهديه</p><p>ميفرستادند و ايشان را منع مينمودند از آنچه بآن مأمور بودند و هرکدام در</p><p>---------------------------------------------------------------------------</p><p>٣٥) قرآن سورهء بقره ٢/٨٧.٣٦) سورهء فرقان ٢٥/٢٥ .</p><p>٣٧) سورهء فرقان ٢٥/٧ .</p><p/><p>ص ٢٦١</p><p>دست اعدای دين مبتلا بودند بقسميکه بر ايشان وارد ميآوردند آنچه اراده</p><p>مينمودند ... و همين امورات را که مغاير انفس خبيثه و مخالف هوای ناس</p><p>است حضرت ربّ العزّه محک و ميزان قرار داده و بآنها امتحان ميفرمايد</p><p>عباد خود را و تميز ميدهد سعيد را از شقی و معرض را از مقبل .</p><p>و قوله يرسل ملائکته الی آخر القول. مقصود از اين ملائکه آن نفوسی</p><p>هستند که به قوّهء روحانيّه صفات بشريّه را بنار محبّت الهی سوختند و بصفات</p><p>عالين و کرّوبيّين متّصف گشتند . و چون امم عيسی باين معانی نرسيدند و اين</p><p>علامات بر حسب ظاهر چنانچه خود و علمای ايشان ادراک نموده‌اند</p><p>ظاهر نشد لهذا بمظاهر قدسيّه از آن يوم تا بحال اقبال ننمودند و از جميع</p><p>فيوضات قدسيّه محروم شدند و از بدايع کلمات صمدانيّه محجوب گشتند.</p><p>اينست شأن اين عباد در يوم معاد. و اينقدر ادراک ننمودند که اگر در هر</p><p>عصری علائم ظهور مطابق آنچه در اخبار است در عالم ظاهر، ظاهر شود ديگر</p><p>که را يارای انکار و اعراض ميماند و چگونه ميان سعيد و شقيّ و مجرم و متّقی</p><p>تفصيل ميشود؟ مثلاً انصاف دهيد اگر اين عبارات که در انجيل مذکور است بر</p><p>حسب ظاهر ظاهر شود ملائکه با عيسی بن مريم از سماء ظاهره با ابری</p><p>نازل شوند ديگر که يارای تکذيب دارد و يا که لايق انکار و قابل استکبار</p><p>باشد؟ بلکه فی الفور همهء اهل ارض را اضطراب بقسمی احاطه ميکند</p><p>که قادر بر حرف و تکلّم نيستند تا چه رسد به ردّ و قبول " (٣٨) .</p><p>بموجب بيانات فوق همين نحوهء آمدن پسر انسان در هيکل سادهء</p><p>بشری متولّد از مادر و بحال فقر و بيسوادی و مظلوم و مبتلا بدست اعاظم</p><p>روی زمين سنگ محکی است که خداوند مردم را بآن امتحان و آنها را از</p><p>هم تفکيک ميکند چنانکه شبان گوسفندها را از بزها جدا ميسازد آنهائيکه</p><p>چشم بصيرت روحانيشان باز باشد نور حقّ را از ميان ابرها مشاهده کرده</p><p>از قدرت و جلالی که از او ظاهر و عين مجد و جلال خداوند است ،</p><p>---------------------------------------------------------------------------</p><p>٣٨) کتاب ايقان ، صفحات ٥٦ تا ٦١ و ٦٤ ، ٦٦ ، ٦٧ ، ٦٨ .</p><p/><p>ص ٢٦٢</p><p>شادمانی ميکنند و ديگران که هنوز چشمشان به حجاب تعصّب و گناه</p><p>پوشيده است جز ابرهای تاريک چيزی نمی بينند و همانطور در تاريکی</p><p>محروم از برکات آفتاب سرگردان ميمانند .</p><p>در کتاب ملاکی نبيّ چنين مرقوم است :</p><p>" اينک من رسول خود را خواهم فرستاد و او طريق را پيش روی من</p><p>مهيّا خواهد ساخت و خداوندی که شما طالب او ميباشيد ناگهان بهيکل</p><p>خود خواهد آمد يعنی آن رسول عهديکه شما از او مسرور ميباشيد ... امّا</p><p>کيست که روز آمدن او را متحمّل تواند شد و کيست که در حين ظهور</p><p>وی تواند ايستاد؟ زيرا که او مثل آتش قالگر و مانند صابون گازران خواهد بود ...</p><p>زيرا اينک آنروزی که مثل تنور مشتعل ميباشد خواهد آمد و جميع</p><p>متکبّران و جميع بدکاران کاه خواهند بود ... امّا برای شما که از اسم من</p><p>ميترسيد آفتاب عدالت طلوع خواهد کرد و بر بالهای وی شفا خواهد بود " (٣٩) .</p><p>تبصره - موضوع تحقّق نبوّات آنقدر دائره‌اش وسيع است که برای توضيح</p><p>کافی مطلب مجلّدات عديده لازم است و آنچه که در حدود يک</p><p>فصل ميتوان نوشت فقط برای اينست که نکات اصلی تفاسير بهائی</p><p>را معرفی نمايد. از تفاصيل رؤيای دانيال و يوحنّا ذکری نشده است</p><p>ولی خوانندگان محترم ميتوانند تفسير بعضی فصول اين دو کتاب را</p><p>در کتاب مفاوضات بيابند و در کتاب ايقان از حضرت بهاءاللّه و در</p><p>کتاب حجج البهيّه تأليف جناب ابوالفضائل و در بسياری از الواح</p><p>حضرت بهاءاللّه و حضرت عبدالبهاء تفاسير بيشتری ميتوان يافت .</p><p>---------------------------------------------------------------------</p><p>٣٩) ملاکی - ٣/١-٢ و ٤/١-٢ .</p><p/><p>ص ٢٦٣</p><p>فصل چهاردهم</p><p>نبوّات حضرت بهاءاللّه و حضرت عبدالبهاء</p><p>" و اگر در دل خود گوئی سخنی را که خداوند نگفته است، چگونه </p><p>تشخيص نمائيم هنگاميکه نبيّ باسم خداوند سخن گويد اگر آن </p><p>چيز واقع نشود و بانجام نرسد اين امری است که خداوند نگفته است </p><p>بلکه آن نبيّ آنرا از روی تکبّر گفته است پس از او نترس " (١) .</p><p>قوّهء خلّاقهء کلمة اللّه</p><p>خداوند بتنهائی يفعل ما يشاء است و بزرگترين برهان حقّانيّت</p><p>يک مظهر ظهور الهی قوّهء خلّاقهء کلمهء او و نفوذ و تأثير آن در تغيير و تحوّل</p><p>امور انسانی و غلبه بر جميع مخالفتها و معاندتهای بشريست. خداوند بوسيلهء</p><p>کلام انبيا اراده و مشيّت خود را ابلاغ ميدارد. واضحترين برهان بر صدق</p><p>مدّعای يک پيغمبر و حقّانيّت الهامش آنست که کلامش دير يا زود تحقّق يابد .</p><p>" چنانکه باران و برف از آسمان ميبارد و بآنجا برنميگردد بلکه زمين را</p><p>سيراب کرده آنرا بارور و برومند ميسازد و برزگر را تخم و خورنده را نان</p><p>ميبخشد همچنان کلام من که از دهانم صادر گردد خواهد بود، نزد من</p><p>بی‌ثمر نخواهد برگشت بلکه آنچه را که خواست بجا خواهد آورد و برای</p><p>آنچه آنرا فرستادم کامران خواهد گرديد " (٢) .</p><p>--------------------------------------------------------------------------</p><p>١) سفر تثنيه ، ١٨/٢١-٢٢.٢) اشعيا ، ٥٥/١٠-١١ .</p><p/><p>ص ٢٦٤</p><p>وقتيکه شاگردان يوحنّای معمّدانی پيش مسيح آمده سؤال کردند، آيا</p><p>تو مسيح موعودی يا بايد منتظر ديگری باشيم ؟ جواب حضرت مسيح تنها</p><p>اشاره بنفوذ حاصله از کلامش بود و فرمود :</p><p>" برويد و يحيی را از آنچه شنيده و ديده‌ايد اطّلاع دهيد که کوران</p><p>بينا ميگردند و لنگان برفتار ميآيند و ابرصان و کران شنوا و مردگان زنده ميشوند</p><p>و فقيران بشارت می شنوند و خوشا بحال کسی که در من نلغزد " (٣) .</p><p>اکنون ببينيم بچه دليل و برهان ظاهر و هويداست که کلام حضرت</p><p>بهاءاللّه دارای همان قوّهء خلّاقه‌ای بوده که وجه امتياز کلام حقّ است .</p><p>حضرت بهاءاللّه بزمامداران جهان دستور فرمودند که صلح جهانی</p><p>برقرار کنند. ولی چون آنان سياست جنگ را از سال ١٨٦٩ همچنان ادامه</p><p>دادند چندين سلسله از سلسله‌های قديمی سلاطين مضمحل شد و هر</p><p>جنگی که متعاقباً واقع شد ثمرات فتح و فيروزی را بمراتب کمتر کرد تا آنکه </p><p>جنگ جهانی اوّل ١٩١٤-١٩١٨ اين واقعيّت تاريخی را به ثبوت رسانيد </p><p>که جنگ برای غالب و مغلوب هر دو دهشت ز‌ا و زيانبخش است (٤).</p><p>حضرت بهاءاللّه بزمامداران امور امر فرمودند که نسبت باتباع خود</p><p>چون حافظ امين رفتار نمايند و اقتدار سياسی خود را وسيلهء راحت و سعادت</p><p>حقيقی عمومی قرار دهند. در نتيجه ترقّياتی که در مسئلهء وضع قوانين</p><p>اجتماعی حاصل شده بی‌سابقه و نظير است . همچنين برای غنای مفرط</p><p>و فقر مفرط حدودی مقرّر داشتند. و از آن زمان وضع قوانينی برای تعيين</p><p>حدّ اقلّ معيشت و وضع ماليات تصاعدی بر ثروت بوسيلهء ماليات بر عايدات</p><p>وارث دائماً مورد توجّه اوليای امور قرار گرفت . الغای بردگی انسانی</p><p>و اقتصادی هر دو را امر فرمودند و از آن زمان در جميع اکناف عالم</p><p>پيشرفت بسوی آزادی و رهائی از استثمار در حال جريان است .</p><p>---------------------------------------------------------------------</p><p>٣) انجيل متّی ، ١١/٤-٦ .</p><p>٤) اين حقيقت در جنگ دوم جهانی بيشتر آشکار شد .</p><p/><p>ص ٢٦٥</p><p>حضرت بهاءاللّه مساوات رجال و نساء را در باب مسئوليّتها و حقوق</p><p>و امتيازات اعلام فرمودند و از زمان آن اعلام قيودی که زنان را قرنها مقيّد</p><p>داشته بود گسيخته شد و زنان بسرعت تمام در احراز مقام واقعی خود در</p><p>مساوات شريک و همعنان مردان شدند. آن حضرت وحدت اساس اديان را</p><p>اعلام فرمودند و متعاقب اين اعلام از همانوقت ما شاهد مساعی بسيار</p><p>مجدّانهء نفوس مخلصه‌ای در جميع اکناف عالم بوده‌ايم که سعی در ايجاد</p><p>روح سازش و تسامح و حسن تفاهم و معاضدت برای مقاصد و نوايای عمومی</p><p>کرده‌اند. تعصّبات قومی و مذهبی در همه جا تقليل يافته و داعيهء تاريخی آن</p><p>بيش از پيش از اعتبار افتاده است و همان عواملی که حسّ ملّيّت مفرطه</p><p>و خودکفائی را غير قابل دوام کرده و منهدم ساخته اساس تعصّبات ديانتی را</p><p>نيز زائل کرده است . آن حضرت تعليم و تربيت عمومی را امر فرمودند و تحرّی</p><p>حقيقت را برهان انتعاش حيات روحانی قرار دادند و تمدّن جديد بوسيلهء</p><p>اين محرّک جديد عميقاً بجنبش و هيجان آمده است . آموزش اجباری برای</p><p>اطفال و بسط وسائل تحصيل برای اکابر شالودهء سياست هر حکومتی شده</p><p>است. مللی که عمداً در صدد برآمده‌اند آزادی فکر و ضمير و وجدان را</p><p>بموجب سياست خود در ميان اهالی کشور محدود و مقيّد سازند در داخله</p><p>دچار انقلاب شده و در نظر خارجيان نيز مورد سوء ظنّ و بيم و هراس قرار گرفتند .</p><p>حضرت بهاءاللّه امر فرمودند يک زبان عمومی اختيار گردد و دکتر</p><p>زامنهوف و ديگران اين دعوت را اجابت کرده حيات و نبوغ خود را در راه</p><p>اين کار بزرگ صرف نمودند . علاوه بر همهء اينها حضرت بهاءاللّه روحی</p><p>جديد در کالبد عالم انسانی دميده و در افکار و قلوب آمال و نوايای جديد</p><p>و برای جامعه بطور کلْی هدفها و مقاصدی بديع بوجود آورده است . در</p><p>تمام طول تاريخ نميتوان سوانحی را در نظر آورد که از جريان وقايع اين</p><p>دورهء يعنی از زمان طلوع دور بهائی بسال ١٨٤٤ حيرت‌انگيزتر و مهيّجتر</p><p>باشد. سال بسال قدرت و اعتبار دوران گذشته که در حقيقت مرده ولی</p><p/><p>ص ٢٦٦</p><p>بوسيلهء افکار و عادات و رسوم و مؤسّسات پوسيده هنوز ادامه دارد ضعيفتر</p><p>شده تا جائيکه امروز هر مرد و زن متفکّر در اين دنيا بخوبی فهميده</p><p>است که عالم انسانيّت بحرانی‌ترين دورهء خود را ميگذراند. از يکطرف در</p><p>پرتو تعاليم حضرت بهاءاللّه که جادّهء حقيقی تحوّل و تکامل را نمايانده ما</p><p>شاهد خلق جديدی هستيم و از طرف ديگر در جاهائيکه اين نور الهی را</p><p>ردّ يا انکار کرده‌اند جز خرابی و دمار و يأس و محروميّت چيزی نمی بينيم. با</p><p>اين حال در نظر يک فرد بهائی اين شواهد و نظاير آن هر قدر جالب</p><p>و حيرت‌آور باشد نميتواند عظمت روحانيّهء حضرت بهاءاللّه را کما ينبغی</p><p>بيان نمايد. نفس حيات آن حضرت در روی زمين و قوّه و قدرت نافذهء</p><p>کلمات ملهمهء حضرتش تنها ملاک و ميزان حقيقی است که بر اراده</p><p>و مشيّت الهی دلالت ميکند .</p><p>مطالعه و تمعّن در نبوّات مشروحهء حضرت بهاءاللّه و تحقّق آنها شاهدی</p><p>باهر در تأييد اين مطلب است. و ما اکنون بعضی از اين نبوّات را که در</p><p>صحّت آنها مجال اعتراض نيست من باب مثال ذکر ميکنيم زيرا آنها قبل از</p><p>تحقّق مطبوع و همه جا منتشر گرديده بوده است. اين رسائل که بتاجداران</p><p>جهان فرستاده شده و شامل بسياری از اين نبوّات است در ضمن کتابی</p><p>جمع‌آوری گشته و برای اوّلين بار در اواخر قرن نوزدهم در بمبئی بچاپ</p><p>رسيده و بعداً نيز چند بار ديگر طبع و نشر گرديده است. از نبوّات جالب</p><p>حضرت عبدالبهاء نيز ضمناً چند نمونه مذکور خواهيم داشت .</p><p>ناپلئون سوم</p><p>در سال ١٨٦٩ ميلادی حضرت بهاءاللّه توقيعی خطاب بناپلئون سوم مرقوم نموده </p><p>او را از آنجهت که هوای جنگجوئی در سر داشته و توقيع قبلی آن حضرت را بنظر </p><p>حقارت تلقّی کرده عتاب ميفرمايند . توقيع مزبور شامل اين انذار شديد است:</p><p/><p>ص ٢٦٧</p><p>" بما فعلت تختلف الامور فی مملکتک و يخرج الملک من کفّک جزاء</p><p>عملک اذاً تجد نفسک فی خسران مبين و تأخذ الزّلازل کلّ القبائل فی هناک</p><p>الّا بان تقوم علی نصرة هذا الامر و تتّبع الرّوح فی هذا السّبيل المستقيم. أ عزّک</p><p>غرّک لعمری انّه لا يدوم و سوف يزول الّا بأن تتمسّک بهذا الحبل المتين. قد</p><p>نری الذّلة تسعی عن ورائک و انت من الرّاقدين " (٥) .</p><p>حاجت بگفتن نيست ناپلئون که در آن موقع در اوج اقتدار بود باين</p><p>انذار وقعی نگذاشت و در سال بعد با دولت پروس داخل جنگ شد</p><p>و يقين قطع داشت که لشکريانش برلين را تصاحب خواهند کرد. ولی</p><p>فاجعه‌ای که توسّط حضرت بهاءاللّه پيشگوئی شده بود بر او مستولی شد در</p><p>ساربروک (٦) و وايزنبورگ (٧) و متز (٨) و بالاخره در سدان (٩) بشکستی</p><p>مصيبت‌بار گرفتار شد و او را به اسارت به پروس بردند و دو سال بعد در</p><p>کمال مذلّت در انگلستان درگذشت .</p><p>آلمان</p><p>حضرت بهاءاللّه چندی بعد بغالبين بر ناپلئون نيز انذار شديد</p><p>فرمودند و چون آنها هم گوش شنوا نداشتند بعذاب مهيب گرفتار شدند . در</p><p>کتاب اقدس که نزول آن در ادرنه شروع و در سالهای اوّليّهء ورود حضرت</p><p>بهاءاللّه بسجن عکّا خاتمه يافت به امپراطور آلمان چنين خطاب فرموده‌اند :</p><p>" يا ملک برلين ... اذکر من کان اعظم منک شأناً و أکبر منک مقاماً</p><p>( ناپلئون سوم ) اين هو و ما عنده انتبه ولاتکن من الرّاقدين. انّه نبذ لوح</p><p>اللّه ورائه اذ اخبرناه بما ورد علينا من جنود الظّالمين. لذا اخذته الذّلّة من کلّ</p><p>-----------------------------------------------------------------------------------</p><p>٥) نقل از کتاب مبين بخط زين المقرّبين ، آثار قلم اعلی ١/٥٠ .</p><p>٦) Saarburck٧) Weisenburg </p><p>٨) Metz٩) Sedan</p><p/><p>ص ٢٦٨</p><p>الجهات الی أن رجع الی التّراب بخسران عظيم. يا ملک تفکّر فيه و فی امثالک </p><p>الّذين سخّروا البلاد و حکموا علی العباد قد انزلهم الرّحمن من القصور الی القبور اعتبر </p><p>و کن من المتذکّرين " " يا شواطئ نهر الرّين قد رأيناک مغطّاة بالدّماء بما سلّ عليک </p><p>سيوف الجزاء و لک مرّةً أخری و نسمع حنين البرلين و لو أنّها اليوم علی عزّ مبين " .</p><p>در طی فتوحات اوّليّهء آلمان در جنگ بين المللی اوّل</p><p>١٩١٤-١٩١٨ و مخصوصاً در طی آخرين و بزرگترين حملهء تهاجمی آلمان</p><p>در بهار ١٩١٨ دشمنان امر بهائی در ايران اين نبوّت را در همه جا منتشر</p><p>ساخته و مقصودشان اين بود که حضرت بهاءاللّه را تزييف کنند. ولی همينکه</p><p>فتوحات برق آسای آلمانها غفلة بفاجعه شکست سخت تبديل شد خسران</p><p>تلاشها و کوششهای معاندين امر بهائی بخود آنها راجع شد و همان شهرت</p><p>و اشتهاری که باين نبوّت دادند بر صيت اشتهار حضرت بهاءاللّه افزود .</p><p>ايران</p><p>در کتاب اقدس که در زمان اوج اقتدار ناصرالدّين شاه جابر</p><p>و ظالم نوشته شده، حضرت بهاءاللّه شهر طهران را که پايتخت ايران و محلّ</p><p>تولّد خود آن حضرت است به بيان مبارکهء ذيل خطاب ميفرمايند :</p><p>" يا ارض الطّاء لا تحزنی من شیء قد جعلک اللّه مطلع فرح العالمين. لو</p><p>يشاء يبارک سريرک بالّذی يحکم بالعدل و يجمع اغنام اللّه الّتی تفرّقت من</p><p>الذّئاب انّه يواجه اهل البهاء بالفرح و الانبساط الّا انّه من جوهر الخلق لدی</p><p>الحقّ عليه بهاء اللّه و بهاء من فی ملکوت الأمر فی کلّ حين. افرحی بما</p><p>جعلک اللّه افق النّور بما ولد فيک مطلع الظّهور و سميّت بهذا الاسم الّذی</p><p>به لاح نيّر الفضل و اشرقت السّموات و الأرضون. سوف تنقلب فيک الأمور</p><p>و يحکم عليک جمهور النّاس أنّ ربّک لهو العليم المحيط. اطمئنّی بفضل</p><p>ربّک انّه لا تنقطع عنک لحظات الالطاف سوف يأخذک الاطمينان بعد</p><p>الاضطراب کذلک قضی الامر فی کتاب بديع " .</p><p/><p>ص ٢٦٩</p><p>حال آغاز آنست که ايران از دورهء اغتشاشی که حضرت بهاءاللّه</p><p>پيشگوئی کرده بودند بيرون آيد. هم اکنون حکومت مشروطه در آن تشکيل</p><p>گشته و نشانه‌هائی در دست است که از يک عصر درخشان نويد ميدهد .</p><p>ترکيه</p><p>حضرت بهاءاللّه بسلطان عثمانی و عالی پاشا صدر اعظم آن بسال</p><p>١٨٦٨ موقعيکه در زندان عثمانی محبوس بودند عتابات مهيمنه و انذار آميز</p><p>خطاب فرمودند . به عالی پاشا از قشلهء عکّا چنين مرقوم فرمودند :</p><p>" ای نفسی که خود را اعلی النّاس ديده ... سوف يقضی نحبک و تجد</p><p>نفسک فی خسران عظيم. بزعم تو اين محيی عالم و مصلح آن مفسد و مقصّر</p><p>بوده جمعی از نسوان و اطفال و مرضعات چه تقصير نموده‌اند که محلّ سياط</p><p>قهر و غضب شده‌اند ... جمعی که ابداً در ممالک شما مخالفتی ننموده‌اند</p><p>و با دولت عاصی نبوده‌اند در ايّام وليالی در گوشه‌ای ساکن و بذکر اللّه</p><p>مشغول چنين نفوس را تاراج نموديد و آنچه داشتند بظلم از دست رفت ...</p><p>کفّی از طين عند اللّه اعظم است از مملکت و سلطنت و عزّت و دولت شما.</p><p>ولو يشاء ليجعلکم هباءً منبثّا و سوف يأخذکم بقهر من عنده و يظهر الفساد</p><p>بينکم و يختلف ممالککم. اذاً تنوحون و تتضرّعون ولن تجدوا لانفسکم من</p><p>معين ولا نصير ... منتظر باشيد که غضب الهی آماده شده زود است که</p><p>آنچه از قلم امر نازل شده مشاهده نمائيد " (١٠) .</p><p>و در لوحی خطاب به عالی پاشا مرقوم فرمودند :</p><p>" يا رئيس قد ارتکبت ما ينوح به محمّد رسول اللّه فی الجنّة العليا</p><p>و غرّتک الدّنيا بحيث اعرضت عن الوجه الّذی بنوره استضاء الملأ الاعلی</p><p>-----------------------------------------------------------------------------------------------</p><p>١٠) لوح رئيس فارسی ، مجموعهء الواح حضرت بهاءاللّه ، چاپ مصر ، صفحات ١٠٢-١٠٧ .</p><p/><p>ص ٢٧٠</p><p>سوف تجد نفسک فی خسران مبين. و اتّحدت مع رئيس العجم فی ضرّی بعد اذ</p><p>جئتکم من مطلع العظمة و الکبرياء بامر قرّت منه عيون المقرّبين ...</p><p>هل ظننت انّک تقدر ان تطفئ النّار الّتی اوقدها اللّه فی الآفاق؟ لا</p><p>و نفسه الحقّ لو کنت من العارفين. بل بما فعلت زاد لهيبها و اشتعالها سوف</p><p>يحيط الارض و من عليها ... سوف تبدّل ارض السّرّ و ما دونها و تخرج من يد</p><p>الملک و يظهر الزّلزال و يرتفع العويل و يظهر الفساد فی الاقطار و تختلف الامور</p><p>بما ورد علی هؤلاء الاسراء من جنود الظّالمين و يتغيّر الحکم و يشتدّ الامر</p><p>بحيث ينوح الکثيب فی الهضاب و تبکی الاشجار فی الجبال و يجری الدّم من</p><p>الاشياء و تری النّاس فی اضطراب عظيم ... کذلک اتی الحقّ و قضی الامر</p><p>من مدبّر حکيم. لا يقوم مع امره جنود السّموات و الارضين ولا يمنعه عمّا</p><p>اراد کلّ الملوک و السّلاطين. قل البلايا دهن لهذا المصباح و بها يزداد نوره ان</p><p>کنتم من العارفين. قل انّ الاعراض من کلّ معرض مناد لهذا الامر و به انتشر</p><p>امر اللّه و ظهوره بين العالمين " (١١) .</p><p>و همچنين در کتاب اقدس ميفرمايند :</p><p>" يا ايّتها النّقطة الواقعة فی شاطئ البحرين (١٢) قد استقرّ عليک</p><p>کرسيّ الظّلم و اشتعلت فيک نار البغضاء علی شأن ناح بها الملأ الاعلی و الّذين</p><p>يطوفون حول کرسيّ رفيع. نری فيک الجاهل يحکم علی العاقل والظّلام يفتخر</p><p>علی النّور و انّک فی غرور مبين. أغرّتک زينتک الظّاهرة سوف تفنی و ربّ</p><p>البريّة و تنوح البنات و الارامل و ما فيک من القبائل کذلک ينبئک العليم الخبير " .</p><p>مصائب متتابعهء نازله بر اين امپراطوری عظيم از حين طبع و نشر اين انذارات </p><p>خود تفسير و دليلی است لايح و گويا بر اينکه اين خطابات وحی الهی بوده است .</p><p>-----------------------------------------------------------------------------------------</p><p>١١) لوح رئيس ، مجموعهء الواح حضرت بهاءاللّه . چاپ مصر ، صفحات ٨٨ تا ٩٣ .</p><p>١٢) استانبول .</p><p/><p>ص ٢٧١</p><p>امريکا</p><p>در کتاب اقدس که در عکّا بسال ١٨٧٣ بقلم حضرت بهاءاللّه</p><p>نازل شده در خطاب به امريکا چنين مذکور است :</p><p>" يا ملوک امريقا و رؤساء الجمهور فيها اسمعوا ما تغنّ به الورقاء علی</p><p>غصن البقاء انّه لا اله الّا انا الباقی الغفور الکريم.زيّنوا هيکل الملک بطراز</p><p>العدل و التّقی و رأسه بأکليل ذکر ربّکم فاطر السّماء.کذلک يأمرکم مطلع</p><p>الاسماء من لدن عليم حکيم " .</p><p>حضرت عبدالبهاء در طی خطابات خود در امريکا و جاهای ديگر</p><p>مکرّر اظهار اميدواری و اطمينان و دعا فرمودند که علم صلح بين المللی اوّل</p><p>در امريکا برافراشته شود . در پنجم نوامبر ١٩١٢ در شهر سين سيناتی در</p><p>ايالت اوهايو چنين فرمودند :</p><p>" امريکا ملّت نجيبی است و علمدار صلح در عالم بجميع آفاق نور</p><p>افشانست هيچ ملّتی در آزادگی و فرزانگی و حسن نيّت مثل امريکا نيست</p><p>ساير ملل تأسيس صلح عمومی نتوانند ولی امريکا الحمدللّه با همهء عالم در</p><p>صلح و آشتی است و سزاوار است علم اخوّت و صلح بين المللی را برافرازد.</p><p>وقتی که صلای صلح عامّ از امريکا بلند شود ساير اقاليم جميعاً فرياد</p><p>لبّيک لبّيک برآورند و ملل هر اقليمی در ترويج تعاليم حضرت بهاءاللّه که</p><p>قبل از پنجاه سال نازل شده منضمّ بآنها گردند . حضرت بهاءاللّه در الواح</p><p>مبارکه خطاب باهل مجالس عالم ميفرمايند که نفوس کاملهء عاقله‌ای را</p><p>بمجلس کبرای بين المللی ارسال دارند تا مذاکره نمايند و حکم قطعی در</p><p>مشاکل بين امم دهند و صلح عمومی تأسيس کنند . آنوقت آنچه را که</p><p>انبيا در رؤيا ميديدند تحقّق خواهد يافت " (١٣) .</p><p>----------------------------------------------------------------------------------------</p><p>١٣) خطابه مبارکه در سين سيناتی در ٥ نوامبر ١٩١٢ نقل از " نجم باختر " جلد ششم</p><p>صفحهء ٨١ ( ترجمه ) .</p><p/><p>ص ٢٧٢</p><p>خطابات حضرت بهاءاللّه و حضرت عبدالبهاء تا حدّ زيادی تا کنون از طرف </p><p>ايالات متحده امريکا اجابت گرديده و تعاليم بهائی در هيچ کشوری در دنيا </p><p>مانند امريکا مورد قبول قرار نگرفته است. ولکن وظيفهء دعوت ملل بصلح </p><p>بين المللی که بعهدهء امريکا واگذار گرديده تنها قسمتی بانجام رسيده و بهائيان </p><p>با علاقهء تمام منتظر وقايعی هستند که در آينده صورت خواهد گرفت (١٤) .</p><p>جنگ بين المللی</p><p>حضرت بهاءاللّه و حضرت عبدالبهاء هر دو در موارد متعدّده با صراحت و قاطعيّتی </p><p>شگفت آسا وقوع جنگ بين المللی ١٩١٤-١٩١٨ را پيشگوئی کردند. حضرت عبدالبهاء </p><p>در٢٦ اکتبر ١٩١٢ در ساکرامنتو ( کاليفرنيا ) (١٥) فرمودند :</p><p>" امروز قارّهء اروپا مانند زرّادخانه و انبار موادّ منفجره گرديده منتظر</p><p>يک جرقّه است و يک شراره مخصوصاً در اينموقع که مسئلهء بالکان مطرح</p><p>است ميتواند تمام اروپا را مشتعل کند " (١٦) .</p><p>حضرت عبدالبهاء در بسياری از خطابات ديگر در امريکا و اروپا نظير اين </p><p>انذار را اعلان فرمودند. از جمله در خطابی در اکتبر ١٩١٢ در کاليفرنيا فرمودند :</p><p>" اکنون ما در آستانهء جنگ بزرگی هستيم که در باب شانزدهم رؤيای يوحنّا </p><p>بآن اشاره شده دو سال ديگر مانده که تمام اروپا با يک شراره مشتعل شود .</p><p>----------------------------------------------------------------------------------------</p><p>١٤) جالب توجّه است که جلسهء نمايندگان ملل برای تنظيم منشور سازمان ملل متّحد در</p><p>سانفرانسيسکو تشکيل گرديد .</p><p>١٥) Sacramento, California١٦) ترجمه .</p><p/><p>ص ٢٧٣</p><p>اضطراب اجتماعی در جميع کشورها و شيوع بيدينی قبل از دورهء</p><p>هزاره‌ای که در کتاب دانيال و رؤيای يوحنّا نبوّت شده نزديک است</p><p>و تمام اروپا را بآتش خواهد کشيد . در سال ١٩١٧ ممالک ساقط خواهد</p><p>شد و بلايای مدهشه زمين را بلرزه خواهد انداخت " (١٧) .</p><p>و همچنين در آستانهء آن جنگ بزرگ چنين فرمودند :</p><p>" جنگی که جميع ملل متمدّنه هجوم بيکديگر کنند نزديک شده</p><p>است حرب مهيبی عنقريب واقع گردد عالم را نزاع و قتالی محزن در پيش</p><p>است ... قشونهای بيشمار، ميليونها از نفوس مهيّا و آمادهء جنگ در</p><p>سرحدهای خود صف بسته‌اند و مستعدّ خونريزی مهيبی هستند بسته بيک</p><p>تصادم جزئی است که همه را زير و زبر کند و چنان شعله بعنان آسمان رسد</p><p>که شبه آن از اوّل تاريخ عالم مذکور نشده " (١٨) .</p><p>گرفتاريهای اجتماعی بعد از جنگ</p><p>حضرت بهاءاللّه و حضرت عبدالبهاء از يک دورهء انقلاب عظيم</p><p>اجتماعی و بليّاتی که نتيجهء ضروری بيدينی و تعصّبات و جهالت و اوهام</p><p>و خرافاتی است که بر سراسر جهان حکمفرماست اخبار فرموده‌اند</p><p>و فرموده‌اند که جنگ بزرگ بين المللی فقط مرحله‌ای از اين انقلاب</p><p>است . حضرت عبدالبهاء در طی لوحی مورّخ ژانويهء ١٩٢٠ چنين مرقوم فرموده‌اند :</p><p>" ای عاشقان حقيقت و خادمان عالم انسانی، چون از گلشن افکار</p><p>و نوايای شما بوی خوشی بمشام ميرسد لهذا سائق وجدانی مرا بر نگارش اين</p><p>---------------------------------------------------------------------------------------</p><p>١٧) نقل از گزارش مسيس کورين ترو در مجلّهء ( North Shore Review ) در شيکاگو</p><p>مورّخ ٢٦ سپتامبر ١٩١٤ ( ترجمه ) .</p><p>١٨) بيانات مبارکه در عکّا ، سوم اوت ١٩١٤ نقل از مجلّهء " نجم باختر " جلد پنجم</p><p>صفحه ١٦٣ ( ترجمه ) .</p><p/><p>ص ٢٧٤</p><p>نامه مجبور مينمايد. ملاحظه مينمائيد که جهان چگونه بيکديگر در افتاده</p><p>و اقاليمی چند بخون انسان رنگين گشته بلکه خاک بخون مخمّر گرديده</p><p>نائره حرب چنان شعله‌ئی زد که نه در قرون اولی و نه در قرون وسطی و نه</p><p>در قرون اخيره چنين جنگ مهيبی واقع گشته. سرها چون دانه شده و حرب</p><p>چون آسياب بلکه اشدّ از آن. اقاليم آباد ويران شد و شهرها زير و زبر گشت</p><p>و قرای معموره مطموره شد. پدران بی‌پسر گشتند پسران بی‌پدر شدند</p><p>مادرها بر ماتم نورسيدگان خون گريستند اطفال يتيم شدند نساء بيسر</p><p>و سامان شدند. عالم انسانی در جميع مراتب تدنّی نمود فرياد و فغانست که</p><p>از يتيمان بلند است ناله و حنين است که از مادران باوج اعلی ميرسد.</p><p>جميع اين وقايع منشأش تعصّب جنسی و تعصّب وطنی و تعصّب دينی</p><p>و تعصّب سياسی است و منشأ اين تعصّبات تقاليد قديمه است تقاليد دينی</p><p>است و تقاليد جنسی است و تقاليد وطنی است و تقاليد سياسی است. تا اين</p><p>تقاليد باقی بنياد انسانی بر باد است و عالم بشری در خطر عظيم. حال در چنين</p><p>عصر نورانی که حقايق جلوه نموده و اسرار کائنات مکشوف گرديده صبح</p><p>حقيقت دميده جهان روشن شده، آيا جائز است که چنين حرب مهيبی</p><p>واقع گردد که عالم انسان را بخسران مبين اندازد؟ لا واللّه. حضرت مسيح</p><p>عموم بشر را بصلح و سلام خواند و بحضرت پطرس فرمود شمشير را در</p><p>غلاف کن اين بود وصيّت و نصيحت حضرت مسيح. ولکن جميع مسيحيان</p><p>حال سلّ سيوف نموده‌اند چه مناسبتی حال ميان اين اعمال با آن نصّ</p><p>صريح انجيل ؟ باری حضرت بهاءاللّه شصت سال پيش مانند آفتاب از افق</p><p>ايران طلوع نمود و اعلان فرمود که افق عالم تاريک است و اين تاريکی نتايج</p><p>وخيمه بخشد و حروبات شديده وقوع يابد. در زندان عکّا بامپراطور آلمان</p><p>صريحاً خطاب ميفرمايند که حرب شديد واقع خواهد شد و برلين ناله و حنين</p><p>خواهد نمود و همچنين بپادشاه ترک در حالتيکه مظلوم بود و اسير زندان او</p><p>يعنی مسجون در قلعه عکّا بود صراحةً مرقوم فرمود که اسلامبول بانقلابی</p><p>عظيم گرفتار خواهد گشت بدرجه‌ئی که اطفال و نساء بفرياد و فغان</p><p/><p>ص ٢٧٥</p><p>خواهند افتاد. خلاصه بجميع پادشاهان و رؤسای جمهور مرقوم فرمود و عيناً</p><p>واقع گشت و تعاليمی بجهت منع حرب از قلم اعلی صادر شد و در جميع</p><p>آفاق منتشر گشت. اوّل تحرّی حقيقت. زيرا تقاليد انسانرا پليد مينمايد و چون</p><p>تحرّی حقيقت گردد عالم انسانی از ظلمات تقاليد رهائی يابد. و تعليم ثانی</p><p>وحدت عالم انسانی. جميع خلق اغنام الهی و خدا شبان مهربان بجميع اغنام</p><p>رأفت کبری دارد بهيچوجه امتيازی نگذاشته است لا تری فی خلق الرّحمن</p><p>من تفاوت کلّ عباد له و کلّ من فضله يسئلون. تعليم ثالث اينکه دين حصن</p><p>حصين است ولی بايد سبب الفت باشد نه سبب عداوت و بغضا. اگر سبب</p><p>عداوت و بغضا باشد لزوميّتی ندارد چه که دين بمنزله علاج است اگر</p><p>علاج سبب مرض شود ترک علاج احسن است. و همچنين تعصّب دينی</p><p>تعصّب جنسی تعصّب وطنی تعصّب سياسی جميع اين تعصّبها هادم بنيان</p><p>انسانيّت و جميع اين تعصّبها سبب خونريزی است و ويرانی عالم انسانی. لهذا</p><p>تا اين تعصّبها باقی حرب مهيب مستمرّ علاج اين صلح عموميست. و صلح</p><p>عمومی، بايد محکمه کبری از قبل جميع دول و ملل تشکيل شود و مسائل مللی</p><p>و دولی بآن محکمه راجع آنچه آن محکمهء کبری حکم نمايد مجری. و اگر دولتی</p><p>يا ملّتی تخلّف نمايد عالم انسانی بر آن دولت و ملّت قيام نمايد. و از جمله</p><p>مساوات ميان زن و مرد در جميع حقوق و امثال ذلک بسيار. حال واضح</p><p>و مشهود شد که اين تعاليم حيات عالم انسانيست و روح حقيقی. حال شما</p><p>چون خدّام عالم انسانی هستيد بايد بجان و دل بکوشيد تا عالم انسانی از اين</p><p>تاريکی عالم بشری و تعصّبات طبيعی نجات يابد و بروشنائی عالم الهی فائز</p><p>شود. الحمدللّه بجميع قوانين و شرايع و مبادی مطّلع هستيد. اليوم جز باين</p><p>تعاليم عالم انسانی راحت و آسايش نيابد و اين ظلمات منکشف نگردد و اين</p><p>امراض مزمنه شفا نيابد بلکه روز بروز سخت‌تر شود و بدتر گردد بالکان</p><p>آرام نگيرد از اوّل بدتر شود دول مقهوره آرام نگيرند بهر وسيله تشبّت نمايند</p><p>که آتش جنگ دوباره شعله زند. حرکتهای تازه عمومی تمام قوّت را در</p><p>تنفيذ مقاصد خويش مجری خواهد نمود حرکت شماليّه خيلی اهمّيّت خواهد</p><p/><p>ص ٢٧٦</p><p>يافت و سرايت خواهد کرد. پس شما با قلبی نورانی و روحی رحمانی و قوّتی</p><p>ملکوتی و تأييدی آسمانی بکوشيد که عالم انسانی را موهبتی ربّانی گرديد</p><p>و سبب راحت و آسايش از برای بشر گرديد " (١٩) .</p><p>حضرت عبدالبهاء در ضمن بياناتی در نوامبر ١٩١٩ فرمودند :</p><p>" حضرت بهاءاللّه هميشه ذکر ميفرمودند زمانی خواهد آمد بيدينی</p><p>منجر بهرج و مرج شود و عالم را فرا گيرد و اين اغتشاش جهتش اعطای</p><p>حرّيّت فاحش است بطوائفی که هنوز استعداد آنرا ندارند و عاقبت الامر</p><p>مجبور بمراجعت و تشبّت بقوّهء جبريّه برای تسکين هيجان اهالی شوند و وضع</p><p>قانونی برای رفع اغتشاش و بی‌نظمی طلبند. و واضح است هر ملّتی آرزوی</p><p>استقلاليّت و آزادی تامّ نمايد تا يفعل ما يشاء باشد ولی بعضيها استعدادش را</p><p>ندارند. وجههء عالم بلا مذهبی متوجّه و منتهی بهرج و مرج خواهد شد. هميشه گفته‌ام که </p><p>مسائل راجعه بصلح بعد از جنگی که واقع شد بمثابه روشنی فجر است نه اشراق شمس " .</p><p>مجیء ملکوت اللّه</p><p>امّا امر الهی در بحبوحهء اين اغتشاشات پيشرفت خواهد کرد. بلايای</p><p>ناشيه از خودخواهی و منازعه جهت بقای شخصی يا برای منافع حزبی</p><p>و مذهبی و ملّی سرانجام مردم سرخورده و مأيوس را بر آن خواهد داشت که</p><p>بداوری کلمة اللّه توجّه نمايند. و هر قدر بلايا و مصائب بيشتر شود مردم بيشتر به </p><p>تنها درياق حقيقی رو خواهند آورد. حضرت بهاء اللّه در لوح سلطان ميفرمايند :</p><p>" قد جعل اللّه البلاء غادية لهذه الدّسکرة الخضراء و ذبالة لمصباحه</p><p>------------------------------------------------------------------------------------------</p><p>١٩) " منتخباتی از مکاتيب حضرت عبدالبهاء " ، چاپ ويلمت صفحات ٢٣٨ تا ٢٤٢ .</p><p/><p>ص ٢٧٧</p><p>الّذی به اشرقت الارض و السّماء ... لم يزل بالبلاء علا امره و سنا ذکره. هذا</p><p>من سنّته قد خلت فی القرون الخالية و الاعصار الماضية " .</p><p>حضرت بهاءاللّه و حضرت عبدالبهاء هر دو بصريح عبارت نصرت</p><p>و غلبهء سريع روحانيّت را بر مادّيّت و در نتيجه استقرار صلح اعظم را</p><p>مؤکّداً پيشگوئی فرموده‌اند . حضرت عبدالبهاء در سال ١٩٠٤ در يکی از</p><p>مکاتيب خود چنين ميفرمايند :</p><p>" اين را بدان که سختی و تنگی روز بروز بيشتر شود و ناس مبتلا</p><p>گردند از جميع جهات ابواب سرور و شادمانی مسدود گردد و محاربات</p><p>شديده وقوع خواهد يافت و از هر جهت خلق را يأس و نوميدی احاطه کند</p><p>تا آنکه مجبور بر توجّه بحقّ شوند. آنوقت انوار بشارت کبری آفاق را چنان روشن </p><p>نمايد که از جميع جهات فرياد يا بهاء الابهی بلند گردد و چنين خواهد شد " (٢٠) .</p><p>و چون در فوريهء سال ١٩١٤ از آن حضرت سؤال شد، آيا هيچيک از</p><p>دول بزرگ مؤمن بامر اللّه خواهد شد؟ در جواب فرمودند :</p><p>" جميع اهل عالم مؤمن شوند اگر اوائل امر را با وضع حاضره‌اش</p><p>قياس کنيد مشاهده نمائيد کلمة اللّه چه سرايت و انتشار سريعی کرده. حال</p><p>امر اللّه عالم را احاطه کرده است شکّی نيست جميع در ظلّ امر اللّه درآيند " (٢١) .</p><p>و اظهار فرمودند که اتّحاد عالم در اين قرن بانجام خواهد رسيد. در يکی از الواح ميفرمايند :</p><p>" جميع قطعات عالم يعنی ملل و دول و مدن و قری محتاج بيکديگر و از</p><p>برای هيچيک استغنای از ديگری نه. زيرا روابط سياسيّه بين کلّ موجود</p><p>و ارتباط تجارت و صناعت و زراعت و معارف در نهايت محکمی مشهود. لهذا</p><p>--------------------------------------------------------------------------------</p><p>٢٠) لوح مبارک حضرت عبدالبهاء بافتخار مسيس ايزابلّا بريتينگهام .</p><p>٢١) نقل از مجلّه " نجم باختر " جلد نهم صفحهء ٣١ ( ترجمه ) .</p><p/><p>ص ٢٧٨</p><p>اتّفاق کلّ و اتّحاد عموم ممکن الحصول. و اين اسباب از معجزات اين عصر</p><p>مجيد و قرن عظيم است و قرون ماضيه از آن محروم. زيرا اين قرن انوار عالمی</p><p>ديگر و قوّتی ديگر و نورانيّتی ديگر دارد. اينست که ملاحظه مينمائی در هر روزی </p><p>معجزهء جديدی مينمايد و عاقبت در انجمن عالم شمعهای روشنی برافروزد " (٢٢) .</p><p>در دو آيهء اخير از سفر دانيال اين کلمات مرموز مذکور است :</p><p>" خوشا بحال آنکه انتظار کشد و بهزار و سيصد و سی و پنج روز برسد.</p><p>امّا تو تا بآخرت برو زيرا که مستريح خواهی شد و در آخر اين ايّام در</p><p>نصيب خود قائم خواهی بود " (٢٣) .</p><p>بسياری از علما و محقّقين سعی کرده‌اند اين مسئله را حلّ و معنای</p><p>اين کلمات را بيابند. حضرت عبدالبهاء در طی صحبتی سر ميز غذا که</p><p>نگارنده هم حضور داشت زمان تحقّق اين نبوّت دانيال را از ابتدای سنهء</p><p>هجری اسلامی حساب فرمودند و الواح متعدّدهء حضرت عبدالبهاء روشن</p><p>ميسازد که در اين نبوّت به يک صدمين سال اظهار امر حضرت بهاءاللّه در</p><p>بغداد يعنی سال ١٩٦٣ اشاره شده است :</p><p>" و أما ما سألت من الآية الموجودة فی سفر دانيال: طوبی لمن يری الف</p><p>و ثلاث مأة و خمسة و ثلاثين هذه سنة شمسيّة ليست بقمريّه لانّ بذلک</p><p>التّاريخ ينقضی قرن من طلوع شمس الحقيقة و تعاليم اللّه تتمکّن فی الارض</p><p>حقّ التّمکّن و تملأ الانوار مشارق الارض و مغاربها. يومئذ يفرح المؤمنون " (٢٤) .</p><p>-------------------------------------------------------------------------------------</p><p>٢٢) نقل از " منتخباتی از مکاتيب حضرت عبدالبهاء " چاپ ويلمت ، صفحهء ٣٠ .</p><p>٢٣) سفر دانيال ، ١٢/١٢-١٣ .</p><p>٢٤) لوح مبارک حضرت عبدالبهاء بافتخار فرج اللّه زکی افندی الکرديّ.</p><p/><p>ص ٢٧٩</p><p>عکّا و حيفا</p><p>ميرزا احمد سهراب در خاطرات يوميّهء خود نقل ميکند که حضرت</p><p>عبدالبهاء موقعيکه جلو پنجرهء يکی از مسافرخانه‌های بهائی حيفا در ١٤</p><p>فوريهء ١٩١٤ جالس بودند دربارهء آيندهء عکّا و حيفا چنين فرمودند :</p><p>" منظر مسافرخانه بسيار منشرح است علی الخصوص مقابل روضهء</p><p>مبارکه واقع شده در آينده مسافت بين عکّا و حيفا آباد شود و اين دو شهر</p><p>متّصل بيکديگر شوند از اتّصال اين دو نقطه يک مدينهء عظيمی شود. چون</p><p>اين فضا را ملاحظه کنم واضحاً می بينم اين نقطه يکی از مراکز تجارتی نمره</p><p>اوّل عالم خواهد شد و اين ساحل که بشکل نصف الدّائره است قشنگترين</p><p>اسکله شود و کشتيهای ملل در آن ملجأ و پناه گيرند. سفن عظيمهء عالم</p><p>هزاران هزار رجال و نساء را از جميع اقطار کرهء ارض باين اسکله وارد</p><p>کنند. کوه و دشت بعمارات و قصوری بطرز جديد مزيّن شود دارالصّنايع</p><p>گردد و مراکز و ملاجئ خيريّه تأسيس يابد ازهار مشک بيز مدنيّت و تهذيب</p><p>ملل در اين نقطه نشو و نما کند و نفحاتش با يکديگر آميزش جويد شاهراه</p><p>اخوّت انسانی را نورانی کنند. در جميع اطراف بساتين و حدائق چمنستانها</p><p>و منتزهات بسيار با صفا در نهايت ظرافت ترتيب يابد. اين مدينهء عظيم شبها</p><p>از چراغهای کهربائی يک قطعه نور گردد و ساحل عکّا و حيفا جمعيش يک</p><p>خيابان نورانی شود. مصباحهای بزرگ نورافشان در دو سمت کوه کرمل</p><p>برای هدايت کشتيها نصب شود خود کوه کرمل از سر تا پا غرق دريای</p><p>انوار گردد. شخصی که بر قلهء کوه کرمل ايستاده باشد و تماشای ورود</p><p>مسافرين را از کشتيها کند منظر عجيبی بيند و سير غريبی نمايد که در</p><p>عالم مثل ندارد. از تمام اطراف کوه ضجيج يا بهاءالابهی بعنان آسمان رسد</p><p>و نغمات موسيقی جانبخش دلربا در اسحار توأم با اصوات و آواز بعرش</p><p>اعلی رسد. فی الحقيقه باسرار و حکمتهای الهی نتوان پی برد، چه که بين شيراز</p><p>و طهران و بغداد و اسلامبول و ادرنه و عکّا و حيفا چه مناسبتی است؟ خداوند</p><p/><p>ص ٢٨٠</p><p>بحکمت و وقار قدم بقدم در اين شهرها بحسب تقديرات محتومه لن يتغيّرش</p><p>حرکت فرمود تا نبوّات و اخباری که انبيا از قبل خبر داده‌اند تحقّق يابد.</p><p>رشته و سلسله وعودی که در تورات در خصوص قرن مبارک مسيحائی ذکر</p><p>شده حقّ چنين مقدّر فرموده بود که در وقتش ظاهر و يک کلمه از آن بی</p><p>تأثير و بی‌نتيجه نخواهد ماند " .</p><p/><p>ص ٢٨١</p><p>فصل پانزدهم</p><p>نظری به گذشته و آينده</p><p>" شهادت ميدهم ای دوستان که نعمت تمام و حجّت کامل</p><p>و برهان ظاهر و دليل ثابت آمد ديگر تا همّت شما از مراتب</p><p>انقطاع چه ظاهر نمايد. کذلک تمّت النّعمة عليکم و علی من فی</p><p>السّموات و الارضين و الحمدللّه ربّ العالمين " (١)</p><p>پيشرفت امر اللّه</p><p>شرح و تفصيل پيشرفت امر بهائی در سراسر عالم از گنجايش</p><p>صفحات اين کتاب خارج است. فصول بسياری را ميتوان باين موضوع</p><p>حيرت‌انگيز و داستانهای مهيّج بيشمار مهاجرين و شهدای آن تخصيص داد.</p><p>ولی در اينجا تنها بشرح بسيار مختصری اکتفا ميکنيم .</p><p>در ايران مؤمنين اوّليّهء اين ظهور با ضدّيّت شديد و ظلم و شکنجه</p><p>و قساوت از طرف هموطنان خود مواجه شدند ولی تمام مصائب و بلايا را با</p><p>شجاعت و بسالت و صبر و استقامتی بی‌نظير تحمّل کردند. در حقيقت به</p><p>خون خود تعميد يافتند زيرا چندين هزار از آنها برتبهء شهادت رسيدند</p><p>و هزاران نفر ديگر مضروب و محبوس شدند و يا اموالشان بتاراج رفت و از</p><p>وطن مألوف رانده يا بعذابهای ديگر گرفتار شدند. و مدّت هفت سال يا بيشتر</p><p>در ايران هر کس جرأت ميکرد بحضرت باب يا حضرت بهاءاللّه اظهار</p><p>-------------------------------------------------------------------------------</p><p>١) "کلمات مکنونهء" حضرت بهاءاللّه .</p><p/><p>ص ٢٨٢</p><p>ايمان نمايد با خطر نهب اموال و محروميّت از آزادی و حتّی نثار جان روبرو</p><p>ميشد. معذلک اين ضدّيّت و مقاومت قاطع وحشيانه مانع پيشرفت امر نشد</p><p>چنانکه گرد و غبار مانع طلوع آفتاب عالمتاب نميشود .</p><p>امروزه در تمام اطراف و اکناف ايران (٢) در هر شهر و ده حتّی در</p><p>ميان قبايل چادرنشين بهائی موجود است. در بعضی دهات تمام اهالی و در</p><p>بعضی ديگر اکثريّت سکنه بهائی هستند. اين بهائيان که از ميان احزاب</p><p>و فرق و مذاهب مختلفهء متباغضه باين امر گرويده‌اند اکنون جامعه‌ای را</p><p>تشکيل ميدهند که به برادری و برابری نه تنها ميان خود بلکه ميان کافّهء نوع</p><p>بشر عقيده و ايمان دارند و برای اتّحاد و ترقّی عالم انسانی و ازالهء جميع</p><p>تعصّبات و منازعات و استقرار ملکوت الهی در عالم تلاش ميکنند .</p><p>از اين معجزه بالاتر خدمتی است که اين نفوس بعهدهء گرفته‌اند تا</p><p>در سراسر جهان بانجام رسانند و از قرائنی که در دست است چنين برميآيد</p><p>که اين معجزه اعظم نيز در حال پيشرفت است. ديانت بهائی روح حياتی</p><p>شگفت‌انگيز از خود نشان ميدهد همچون خميرمايه در توده‌های جماعات بشری </p><p>نفوذ ميکند و با انتشار و تقدّم خود نفوس و اجتماعات را تقليب مينمايد .</p><p>----------------------------------------------------------------------------------</p><p>٢) لرد کرزن در کتاب خود موسوم به " ايران و مسئلهء ايرانی " که در سال ١٨٩٢</p><p>مقارن با سال صعود حضرت بهاءاللّه بچاپ رسيده چنين مينويسد : " کمترين تخمينی که</p><p>از عدّهء بابيان در ايران زده شده نيم ميليون است. ولی من پس از مذاکره با اشخاص</p><p>صلاحيّت د‌ار بر اين عقيده‌ام که عدد نفوس آنها بيک ميليون نزديکتر است. آنها در</p><p>جميع شئون کشور از طبقهء وزراء و رجال درباری گرفته تا رفتگر و خدمتکار و حتّی در</p><p>ميان روحانيّون مسلمان وجود دارند ...</p><p>اگر بابيّه بهمين سرعت فعلی پيشرفت نمايد ميتوان پيش بينی کرد زمانی برسد</p><p>که ديانت محمّدی را از صحنهء ايران خارج سازد . بنظر من بعيد است که چنين</p><p>کاری بکند زيرا بعنوان يک آئين دشمن ظاهر شده. امّا چون افراد آن همه از ميان</p><p>بهترين سربازان سپاه طرف مقابل تشکيل يافته ميتوان عقيده‌مند شد که بالاخره موفّق</p><p>خواهد شد " . ( صفحهء ٤٩٩ تا ٥٠٢ ) - ترجمه .</p><p/><p>ص ٢٨٣</p><p>البتّه در مقابل پيروان کثير اديان گذشته عدّهء بهائيان بنظر قليل</p><p>ميآيد (٣) ولی آنها اطمينان دارند که قوّه‌ای ملکوتی از عالم بالا مؤيّد</p><p>آنهاست و اين موهبت نصيب آنان گشته که قائم بخدمت در نظم بديعی</p><p>باشند که عنقريت جماعات کثير از شرق و غرب عالم در ظلّ آن داخل</p><p>خواهند شد . بنابراين در حاليکه واضح و مشهود است روح قدسی الهی در</p><p>جميع کشورها با وجوديکه او را نميشناسند در قلوب طاهر و پاک تابيده</p><p>و رشد و ترقّی امر اللّه در خارج از جامعهء بهائيان بچشم ميخورد و بعضی</p><p>تعاليم حضرت بهاءاللّه را بموقع اجرا درآورده‌اند، با وصف اين حال،</p><p>چون نظم قديم دنيا بر پايه و اساس پايداری استوار نيست اين خود کافی است</p><p>که اطمينان حاصل نمود که آمال و مآرب ملکوتی جز در قوالب نظام بهائی</p><p>نميتواند ثمربخش باشد .</p><p/><p>رسالت حضرت باب و حضرت بهاءاللّه</p><p>هرقدر بيشتر در وضع حيات و تعاليم حضرت باب و حضرت بهاءاللّه</p><p>تمعّن نمائيم ملاحظه ميکنيم که هر تفسير و تعبيری در بيان عظمت</p><p>و بزرگواريشان ناقص است مگر اينکه بگوئيم آنها مصدر وحی و الهام الهی</p><p>بودند . آن وجودات مقدّسه در محيطی سرشار از تعصّبات و تقاليد جاهلانه</p><p>پرورش يافتند و سوای مختصر تعليم ابتدائی بعلوم و معارف غربی دسترسی</p><p>نداشتند قدرت سياسی يا مالی هم نداشتند که پشتيبان آنها باشد از مردم</p><p>چيزی نخواستند و از آنها جز بی‌عدالتی و عدوان نديدند . بزرگان و اعاظم</p><p>ارض بانکار و اعتساف ايشان قيام کردند و آنها شکنجه و عذاب ديدند</p><p>و بحبس افتادند و در سبيل انجام رسالت خويش گرفتار مصائب و بلايای</p><p>---------------------------------------------------------------------------------</p><p>٣) عدد بهائيان سال بسال در افزايش است . برای اطّلاع بر پيشرفت امر بهائی و</p><p>وضعيّت کنونی بآمار آخر کتاب مراجعه شود .</p><p/><p>ص ٢٨٤</p><p>شديده شدند. فريداً وحيداً در مقابل دنيا ايستادند و جز خدا يار و پناهی</p><p>نداشتند. معذلک هم اکنون نصرت و ظفر آنها نمايان و آشکار است .</p><p>عظمت و رفعت نوايا و مقاصد آنان و شرافت و حسّ فداکاری که در</p><p>سراسر حيات خود ابراز داشتند شجاعت دليرانه و استقامت آنان ، علم</p><p>و حکمت حيرت‌انگيزشان و درک احتياجات مردم شرق و غرب دنيا</p><p>و جامعيّت و احاطهء کامل تعاليمشان ، قدرتی که در القای روح فداکاری</p><p>و جذبه و شور در پيروان خود بظهور رسانيدند ، رسوخ و غلبهء نفوذ آنها</p><p>و بالاخره پيشرفت و تعالی امری که تأسيس نمودند مطمئنّاً همهء اينها دلائل</p><p>باهره‌ايست بر مظهريّت آن وجودات مقدّسه و براهين متقنه ايست که</p><p>تاريخ اديان صحّت آنرا نشان ميدهد .</p><p>آيندهء درخشان</p><p>بشارات بهائی چنان منظره‌ای از مواهب الهيّه و ترقّيات آتيهء عالم</p><p>انسانی را در نظر مکشوف ميسازد که به تحقيق ميتوان گفت امر بهائی</p><p>بزرگترين و عاليقدرترين ظهوريست که بنوع بشر اعطاء شده است. در</p><p>حقيقت ديانت بهائی متمّم و مکمّل همهء ظهورات سابقه است و مقصد</p><p>اعلای آن احياء نوع انسان و ايجاد " آسمانی جديد و زمينی جديد " (٤)</p><p>ميباشد . اين همان مقصد و منظوريست که حضرت مسيح و ساير انبيای</p><p>عظام حيات خود را وقف آن کردند. ميان اين مربّيان عظيم مسابقه‌ای در</p><p>کار نيست و انجام اين منظور مختصّ باين ظهور يا آن ظهور نيست بلکه</p><p>مرهون مساعی همهء آنهاست چنانکه حضرت عبدالبهاء ميفرمايند :</p><p>" اگر حضرت مسيح را تمجيد خواهيم لزومی به مذمّت کردن حضرت</p><p>ابراهيم نيست. اگر حضرت بهاءاللّه را نعت و ثنا گوئيم لزومی بکاستن از</p><p>شأن حضرت مسيح نه. حقيقت الهيّه در هر هيکلی متجلّی شود بايد مقبول</p><p>-----------------------------------------------------------------------------</p><p>٤) مکاشفات يوحنّا ، ٢١/١ .</p><p/><p>ص ٢٨٥</p><p>دانيم..جوهر مقصود اينست جميع انبيای عظام ظاهر شدند تا رايت</p><p>کمالات الهيّه را برافرازند و همه مانند کواکب درخشنده از يک آسمان</p><p>مشيّت الهيّه مشرق و مضیء اند و بعالم نورانيّت بخشند " (٥) .</p><p>اين امری است الهی و خداوند نه تنها از انبيا بلکه از عموم نوع بشر</p><p>دعوت ميکند در بنای اين مشروع خلّاقه اشتراک مساعی نمايند. هرگاه ما از</p><p>قبول اين دعوت سرپيچی کنيم بايد بدانيم که هرگز در پيشرفت آن خلل</p><p>و فتوری حاصل نميشود زيرا آنچه را که ارادة اللّه بآن تعلّق گيرد البتّه بوقوع</p><p>خواهد پيوست. منتهی اينست که اگر ما در ايفای سهم خود قصور کنيم</p><p>او وسائل و وسائط ديگری را برای انجام مقصود مبعوث خواهد کرد و ما از</p><p>حصول مقصد و منظور حقيقی حياتمان محروم خواهيم ماند . اگر فانی باللّه</p><p>شويم يعنی از عاشقان و خادمان الهی و از مجاری و وسائط قوّهء خلّاقهء خداوند</p><p>بطوريکه در وجود خود رايحهء حياتی جز حيات ملکوتی استشمام ننمائيم،</p><p>آنوقت است که بموجب تعاليم بهائی بپايان پر شکوه و خارج از توصيفی که</p><p>برای ما مقدّر است نائل گشته‌ايم. فی الحقيقه فطرت انسانی معناً سليم</p><p>است زيرا " بصورت و مثال خداوند خلق شده است " و چون سرانجام</p><p>بحقيقت دست يابد در راههای جنون آميز مداومت نخواهد کرد . حضرت</p><p>بهاءاللّه بما اطمينان ميفرمايند که عنقريب عموم مردم ندای الهی را اجابت</p><p>خواهند کرد و نوع بشر کلّاً بشاهراه حقيقت و اطاعت توجّه خواهند نمود.</p><p>و در آن موقع جميع رنجها بسرور و جميع اسقام بصحّت تبديل خواهد گرديد</p><p>و " سلطنت جهان از آن خداوند ما و مسيح او شده تا ابد الاباد حکمرانی</p><p>خواهد کرد " (٦). و در آن موقع نه تنها ساکنان زمين بلکه اهل آسمانها و زمين</p><p>همه بحقّ پيوسته شادمانی و کامرانی دائمی خواهند يافت .</p><p>------------------------------------------------------------------------------------</p><p>٥) بيانات شفاهی حضرت عبدالبهاء نقل از مجلّهء " نجم باختر " جلد سوم شماره ٨</p><p>صفحهء ٨ ( ترجمه ) .٦) مکاشفات يوحنّا ، ١١/١٥ .</p><p/><p>ص ٢٨٦</p><p>تجديد ديانت</p><p>وضع امروز جهان شواهد زيادی بدست ميدهد که ثابت ميکند</p><p>باستثنای موارد نادر پيروان همهء اديان محتاج درک و آگاهی بمفهوم و مقصد</p><p>حقيقی دين خود هستند. و اين بيداری و انتباه قسمت اعظم رسالت حضرت</p><p>بهاءاللّه را تشکيل ميدهد زيرا آن حضرت آمده است تا مسيحيان را</p><p>بمسيحيان بهتر و مسلمانان را بمسلمانان حقيقی تبديل نمايد و بالجمله جميع</p><p>مردم را بحقيقت روحی که پيغمبرشان الهام فرموده آگاه سازد. آن حضرت</p><p>نبوّات جميع انبيا را مشعر بر ظهور اعظم الهی که بايد در آخر الزّمان</p><p>ظاهر شده نوايا و مجهودات آنان را بتاج عزّت و کمال مکلّل گرداند تحقّق</p><p>ميبخشد و بيش از ظهورات سابقه حقايق روحانيّه راکشف و عيان فرموده</p><p>ارداة اللّه را دربارهء جميع مسائل حيات فردی و اجتماعی جهان امروز بيان ميفرمايد و </p><p>تعاليم عمومی و جهانی اعطا ميکند تا مدنيّتی بهتر و جديد بتواند بر پايهء آن استوار </p><p>ماند تعاليمی موافق نيازمنديهای جهان در عصر جديدی که تازه شروع شده است .</p><p>احتياج بظهور جديد</p><p>اتّحاد و يگانگی عالم انسانی و پيوستگی اديان مختلفهء عالم بيکديگر و توافق</p><p>علم و دين و استقرار صلح جهانی و ديوان داوری بين المللی و بيت‌العدل</p><p>عمومی و اختيار يک زبان بين المللی و آزادی نسوان و تربيت و تعليم</p><p>عمومی و الغاء استثمار و بردگی صنعتی و سازمان عالم انسانی بر اساس جامعهء</p><p>واحد با توجّه بحقوق و آزاديهای فردی اينها مسائل بسيار عظيم و معضل</p><p>و مشکلی هستند که نظرات و آراء مسيحيان و مسلمانان و پيروان سائر اديان </p><p>دربارهء آنها همواره بسيار متفاوت و متناقض بوده و هست. ولکن حضرت بهاءاللّه</p><p>اصول و مبادئی باصرح بيان نازل فرموده‌اند که هرگاه مورد قبول عامّهء مردم</p><p>واقع شود بطور يقين ميتوان گفت جهان بهشت برين خواهد شد .</p><p/><p>ص ٢٨٧</p><p>حقيقت برای همه است</p><p>بعضی بر آنند که تعاليم بهائی برای ايران و شرق بسيار مفيد و بديع</p><p>است و گمان نمايند که برای ملل غرب لزومی نداشته نامناسب است .</p><p>حضرت عبدالبهاء در جواب شخصی که چنين نظری ابراز داشته بود فرمودند :</p><p>" و امّا بموجب امر حضرت بهاءاللّه هر امری که سبب خير عموم</p><p>است ربّانی است و هر امر ربّانی سبب خير عموم است. اگر حقّ است</p><p>برای کلّ است و اگر حقّ نيست برای احدی نيست. در اينصورت امر الهی</p><p>را که خير عموم در آنست نميشود محصور در شرق يا غرب نمود زيرا أشعّه شمس</p><p>حقيقت خاور و باختر را روشن نمايد و در جنوب و شمال حرارتش تأثير کند</p><p>هيچ فرقی بين يک قطب و قطب ديگر نيست. در زمان ظهور مسيح ملّت</p><p>رومان و يونان چنين گمان نمودند امر مسيح مخصوص برای يهود است و خود</p><p>را دارای تمدّنی کامل دانسته محتاج اقتباس و استفاضه از تعاليم مسيح</p><p>نميدانستند و باين تصوّر باطل محروم از فيوضات امرش گرديدند. لهذا بدان</p><p>حقيقت تعاليم مسيح و تعاليم حضرت بهاءاللّه يکی است هر دو بر صراط</p><p>و منهج واحد است. عالم هر روز در ترقّی است زمانی اين تأسيسات الهيّه در</p><p>عالم جنين بود بعد تولّد يافت مقام طفوليّت داشت بعد به رشد و جوانی رسيد</p><p>ولی امروز در کمال صباحت و ملاحت و نورانيّت مشرق و نورافشان است.</p><p>خوشا بحال نفسی که باسرار پی برد و بعالم انوار درآيد ."</p><p>الواح وصايای حضرت عبدالبهاء</p><p>پس از صعود مولای محبوب حضرت عبدالبهاء ديانت بهائی بمرحلهء</p><p>جديدی از تاريخ خود داخل شد. اين مرحلهء جديد عبارت از اين بود که</p><p>هيکل روحانی امر اللّه در مراتب ترقّی پيش رفته و پيروان آئين بهائی بمرحلهء</p><p>بلوغ نزديکتر شده و در نتيجه باهمّيّت مسئوليّت خود در قبال امر الهی پی</p><p/><p>ص ٢٨٨</p><p>بردند. حضرت عبدالبهاء قوای مافوق بشری و استعداد و کفايت فريد</p><p>بی‌نظير خود را صرف ترويج و نشر علاقه و محبّت خويش نسبت بحضرت</p><p>بهاءاللّه در سراسر شرق و غرب فرمودند و در ارواح و قلوب نفوس بيشمار شمع</p><p>محبّت اللّه را برافروختند و آنها را تربيت و هدايت فرمودند تا بصفات</p><p>و کمالات حيات روحانی پرورش يابند . نظر باهمّيّت عظيم الواح وصايای</p><p>حضرت عبدالبهاء و جامعيّت مسائلی که در آن طرح شده و علم و حکمت</p><p>عميقی که در آن نهفته است ما در اينجا بعضی فقرات آنرا که معرّف</p><p>روح ملکوتی و مبادی قيّمه‌ای که محرّک و هادی حضرت عبدالبهاء بوده</p><p>و چون ميراثی گرانبها به پيروانش انتقال يافته، درج ميکنيم :</p><p>" ای احبّای الهی، در اين دور مقدّس نزاع و جدال ممنوع و هر متعدّی</p><p>محروم. بايد با جميع طوائف و قبائل چه آشنا و چه بيگانه نهايت محبّت</p><p>و راستی و درستی کرد و مهربانی از روی قلب نمود بلکه رعايت و محبّت را</p><p>بدرجه‌ای رساند که بيگانه خود را آشنا بيند و دشمن خود را دوست شمرد.</p><p>يعنی ابداً تفاوت معامله گمان نکند زيرا اطلاق امريست الهی و تقييد از</p><p>خواصّ امکانی ... پس ای ياران مهربان با جميع ملل و طوائف و اديان</p><p>بکمال راستی و درستی و وفاپرستی و مهربانی و خيرخواهی و دوستی معامله نمائيد</p><p>تا جهان هستی سرمست جام فيض بهائی گردد و نادانی و دشمنی و بغض</p><p>و کين از روی زمين زائل شود ظلمت بيگانگی از جميع شعوب و قبائل</p><p>بانوار يگانگی مبدّل گردد . اگر طوائف و ملل سائره جفا کنند شما وفا</p><p>نمائيد ظلم کنند عدل بنمائيد اجتناب کنند اجتذاب کنيد ودشمنی نمايند</p><p>دوستی بفرمائيد زهر بدهند شهد ببخشيد زخم بزنند مرهم بنهيد. هذا صفة</p><p>المخلصين و سمة الصّادقين. ای احبّای الهی، بايد سرير سلطنت هر تاجدار</p><p>عادلی را خاضع گرديد و سدّهء ملوکانی هر شهريار کامل را خاشع شويد</p><p>بپادشاهان در نهايت صداقت و امانت خدمت نمائيد و مطيع و خيرخواه باشيد</p><p>و در امور سياسی بدون اذن و اجازه از ايشان مداخله ننمائيد زيرا خيانت با</p><p>هر پادشاه عادلی خيانت با خداست. هذه نصيحة منّی و فرض عليکم من</p><p/><p>ص ٢٨٩</p><p>عند اللّه فطوبی للعاملين .</p><p>تری يا الهی يبکی عليّ کلّ الاشياء و يفرح ببلائی ذو القربی.</p><p>فو عزّتک يا الهی بعض الاعداء رثوا علی ضرّی و بلائی و بکوا بعض الحسّاد</p><p>علی کربتی و غربتی و ابتلائی. لانّهم لم يروا منّی الّا کلّ مودّة و اعتناء و لم</p><p>يشاهدوا من عبدک الّا الرّأفة و الولاء. فلمّا رأونی خائضاً فی عباب المصائب</p><p>و البلاء و هدفاً لسهام القضاء رقّوا لی و تدمّعت اعينهم بالبکاء و قالوا نشهد</p><p>باللّه بأنّنا ما رأينا منه الّا وفاء و عطاء و الرّأفة الکبری. ولکنّ النّاقضين</p><p>النّاعقين زادوا فی البغضاء و استبشروا بوقوعی فی المحنة العظمی و شمّروا عن</p><p>السَّاق و اهتزّوا طرباً من حصول حوادث محزنة للقلوب و الارواح. ربّ انّی ادعوک</p><p>بلسانی و جنانی أن لا تؤاخذهم بظلمهم و اعتسافهم و نفاقهم و شقاقهم لانّهم</p><p>جهلاء بلهاء سفهاء لا يفرّقون بين الخير و الشّرّ ولا يميّزون العدل و الانصاف من</p><p>الفحشاء و المنکر و الاعتساف يتّبعون شهوات انفسهم و يقتدون بانقصهم</p><p>واجهلهم. ربّ ارحمهم و احفظهم من البلاء بهذا الاثناء واجعل جميع المحن</p><p>والآلام لعبدک الواقع فی هذه البئر الظّلماء و خصّصنی بکلّ بلاء و اجعلنی</p><p>فداء لجميع الاحبّاء فديتهم بروحی و ذاتی و نفسی و کينونتی و هويّتی و حقيقتی</p><p>يا ربّی الاعلی. الهی الهی انّی اکبّ بوجهی علی تراب الذّلّ و الانکسار</p><p>و ادعوک بکلّ تضرّع و ابتهال أن تغفر لکلّ من آذانی و تعفو عن کلّ من</p><p>ارادنی بسوءٍ و اهاننی و تبدّل سيّئات کلّ من ظلمنی بالحسنات و ترزقهم من</p><p>الخيرات و تقدّر لهم کلّ المبرّات و تنقذهم من الحسرات و تقدّر لهم کلّ راحة</p><p>و رخاء و تختصّهم بالعطاء و السّرّاء انّک انت المقتدر العزيز المهيمن القيّوم .</p><p>حواريّون حضرت روح بکلّی خود را و جميع شئون را فراموش نمودند</p><p>و ترک سر و سامان کردند و مقدّس و منزّه از هوی و هوس گشتند و از هر تعلّقی</p><p>بيزار شدند و در ممالک و ديار منتشر شدند و بهدايت من علی‌الارض</p><p>پرداختند تا جهان را جهان ديگر کردند و عالم خاک را تابناک نمودند</p><p>و بپايان زندگانی در ره آن دلبر رحمانی جانفشانی کردند و هر يک در</p><p>دياری شهيد شدند و فبمثل هذا فليعمل العاملون .</p><p/><p>ص ٢٩٠</p><p>" الهی الهی اشهدک و انبيائک و رسلک و اوليائک واصفيائک بأنّی</p><p>اتممت الحجّة علی احبّائک و بيّنت لهم کلّشیءٍ حتّی يحافظوا علی دينک</p><p>و الطّريقة المستقيمة و شريعتک النّوراء انّک انت المطّلع العليم " .</p><p>پس از صعود حضرت عبدالبهاء وقت آن رسيده بود که نظم اداری</p><p>امر اللّه که بعنوان نمونه و هستهء مرکزی نظم جهانی خواند شده و رسالت</p><p>مخصوص ديانت حضرت بهاءاللّه مقتضی استقرار آنست تأسيس يابد. در</p><p>نتيجه الواح وصايای حضرت عبدالبهاء نقطهء عطفی در تاريخ بهائی بشمار</p><p>ميرود که دورهء قبل از بلوغ و عدم مسئوليّت را بدوره‌ای که بهائيان خود</p><p>بايد وظايف روحانی خود را انجام داده دائرهء نفوذ آنرا از عرصهء تجربهء</p><p>شخصی بمقام وحدت و معاضدت اجتماعی توسعه دهند تبديل ميسازد. سه</p><p>رکن اساسی اين طرح اداری که از حضرت عبدالبهاء است بشرح زير است :</p><p>١. وليّ امراللّه</p><p>٢. مؤسّسهء ايادی امر اللّه</p><p>٣. بيوت عدل محلّی و ملّی و بين المللی</p><p/><p>وليّ امراللّه</p><p>حضرت عبدالبهاء حفيد ارشد خود حضرت شوقی افندی را بمقام پر</p><p>مسئوليّت وليّ امراللّه انتخاب فرمودند. حضرت شوقی افندی پسر ارشد</p><p>ضيائيّه خانم دختر بزرگ حضرت عبدالبهاء هستند. پدرشان ميرزا هادی از</p><p>افنان يعنی از منتسبين حضرت بابند ( ايشان از اعقاب مستقيم نيستند زيرا</p><p>فرزند يگانهء حضرت باب در طفوليّت فوت کرد). حضرت شوقی افندی در</p><p>سنّ بيست و پنج سالگی و در کالج باليول ( Balliol ) دانشگاه اکسفورد</p><p>مشغول تحصيل بودند که جدّشان صعود فرمودند. اعلان انتصاب ايشان</p><p>-------------------------------------------------------------------------------------</p><p>٧) بيوت عدل محلّی و ملّی فعلاً بعنوان محافل روحانی محلّی و ملّی ناميده ميشوند.</p><p/><p>ص ٢٩١</p><p>بسمت وليّ امراللّه در الواح وصايای حضرت عبدالبهاء بشرح ذيل مذکور است :</p><p>" ای ياران مهربان، بعد از مفقودی اين مظلوم بايد اغصان و افنان</p><p>سدرهء مبارکه و ايادی امر اللّه و احبّای جمال ابهی توجّه بفرع دو سدره که</p><p>از دو شجرهء مقدّسهء مبارکه انبات شده و از اقتران دو فرع دوحهء رحمانيّه</p><p>بوجود آمده يعنی شوقی افندی نمايند. زيرا آية اللّه و غصن ممتاز و وليّ امراللّه</p><p>و مرجع جميع اغصان و افنان و ايادی امر اللّه و احبّاء اللّه است و مبيّن آيات</p><p>اللّه و من بعده بکراً بعد بکر يعنی در سلالهء او. و فرع مقدّس و وليّ امراللّه</p><p>و بيت عدل عمومی که بانتخاب عموم تأسيس و تشکيل شود در تحت</p><p>حفظ و صيانت جمال ابهی و حراست و عصمت فائض از حضرت اعلی</p><p>روحی لهما الفداست آنچه قرار دهند من عند اللّه است ... ای احبّای الهی،</p><p>بايد وليّ امراللّه در زمان حيات خويش من هو بعده را تعيين نمايد تا بعد</p><p>از صعودش اختلاف حاصل نگردد. و شخص معيّن بايد مظهر تقديس</p><p>و تنزيه و تقوای الهی و علم و فضل و کمال باشد. لهذا اگر ولد بکر وليّ امراللّه</p><p>مظهر الولد سرّ ابيه نباشد يعنی از عنصر روحانی او نه و شرف اعراق</p><p>باحسن اخلاق مجتمع نيست بايد غصن ديگر را انتخاب نمايد. و ايادی امر اللّه</p><p>از نفس جمعيّت خويش نه نفر انتخاب نمايند و هميشه بخدمات مهمّهء</p><p>وليّ امراللّه مشغول باشند و انتخاب اين نه نفر يا باتّفاق مجمع ايادی و يا</p><p>باکثريّت آراء تحقّق يابد. و اين نه نفر يا بالاتّفاق يا باکثريّت آراء بايد غصن</p><p>منتخب را که وليّ امر اللّه تعيين بعد از خود نمايد تصديق نمايند و اين</p><p>تصديق بايد بنوعی واقع گردد که مصدّق و غير مصدّق معلوم نشود " .</p><p>ايادی امر اللّه</p><p>حضرت بهاءاللّه در ايّام حيات خود معدودی از مؤمنين ممتحن و مورد</p><p>اطمينان را برای معاونت و اداره و ترويج مجهودات امری تعيين و آنها را بنام</p><p/><p>ص ٢٩٢</p><p>ايادی امر اللّه تسميه فرمودند. حضرت عبدالبهاء در الواح وصايای خود</p><p>تأسيس يک هيئت دائمی خادمان برای خدمت امر اللّه و معاونت وليّ امراللّه</p><p>را پيش بينی فرمودند چنانکه ميفرمايند :</p><p>" ای ياران، ايادی امر اللّه را بايد وليّ امراللّه تسميه و تعيين کند ...</p><p>وظيفهء ايادی امر اللّه نشر نفحات اللّه و تربيت نفوس و تعليم علوم و تحسين</p><p>اخلاق عموم و تقديس و تنزيه در جميع شئونست از اطوار و احوال و کردار</p><p>و گفتار بايد تقوای الهی ظاهر و آشکار باشد. و اين مجمع ايادی در تحت ادارهء</p><p>وليّ امراللّه است که بايد آنانرا دائماً بسعی و کوشش و جهد در نشر نفحات اللّه و </p><p>هدايت من علی الارض گمارد زيرا بنور هدايت جميع عوالم روشن گردد " (٨) .</p><p>نظم اداری (٩)</p><p>از خصائص عمومی ديانت تا بحال اين بوده است که هر وقت پای</p><p>نظام تشکيلاتی بميان آمد موجبات وقفهء تأثير و نفوذ روحانی حقيقی آن</p><p>فراهم شده و در عين حال مانع از آن گرديده که روحانيّت و نشاط اصليّه</p><p>در جهان استقرار يابد . اين نظام تشکيلاتی در همه جا بعوض اينکه وسيله</p><p>و اسبابی برای تشييد و ترقّی و تعالی ديانت گردد جانشين آن گرديده است .</p><p>جدائی و انشعاب مردمان در سنن و عوائد مختلفه بدون اينکه در گذشته مقيّد</p><p>---------------------------------------------------------------------------------------------</p><p>٨) از مجموع عدّهء ايادی امر اللّه که از طرف حضرت شوقی افندی در مدّت سی و شش</p><p>سال ولايت امر تعيين شدند در موقع صعود آن حضرت بيست و هفت نفر حيات داشتند.</p><p>آن حضرت در سال ١٩٥٤ نيز هيئت های معاونت را که از طرف حضرات ايادی امر اللّه</p><p>بعنوان نمايندگان و معاونان و مشاوران ايشان معيّن ميگردند تأسيس فرمودند .</p><p>٩) اين قسمت از نظم اداری از مقالهء جناب هوراس هولی تحت عنوان نظم اداری امر</p><p>بهائی در عصر حاضر که در سال ١٩٣٣ در کتاب عالم بهائی جلد پنجم صفحهء</p><p>١٩١ بچاپ رسيده اقتباس گرديده است .</p><p/><p>ص ٢٩٣</p><p>بهرگونه رابطهء صلح آميز يا سازنده باشد الزاماً چنين وضعی را پيش آورده</p><p>است. و در حقيقت تا اين زمان هيچيک از مؤسّسين اديان بطور صريح</p><p>و قطعی اصول و قواعدی را که دستگاه اداری شريعت بر آن استوار باشد</p><p>وضع و مقرّر نکرده است. ولی در ديانت بهائی اصول نظم جهانی توسّط</p><p>حضرت بهاءاللّه وضع و بيان شده و بعداً اين اصول در آثار حضرت</p><p>عبدالبهاء و مخصوصاً در الواح وصايا توضيح و توسعه يافته است .</p><p>مقصود از اين تشکيلات اينست که ميان مردم از نژادها و طبقات</p><p>و منافع و خصائص و عقايد موروثی مختلفه وحدت حقيقی و پايداری ممکن</p><p>و ميسّر گردد و هرگاه در اين خصيصهء امر بهائی با نظر دقّت و رفق مطالعه</p><p>گردد مشهود شود که مقصد و اسلوب نظم اداری بهائی با روح اصلی آن</p><p>ديانت مانند ارتباط روح با بدن کاملاً بهمديگر مرتبط و پيوسته است.</p><p>اصول اداری بهائی بطبيعت حال عبارت از علم تعاضد و تعاون است و از</p><p>جهت اجرائی و عمل نوع جديد و عاليتری از اصول اخلاقی است که دامنهء</p><p>نفوذ آن سراسر جهان را فراميگيرد .</p><p>فرق جامعهء بهائی با اجتماعات آزاد ديگر اينست که اساس اين</p><p>جامعه چنان استوار و گسترده است که ميتواند هر فرد صميمی با خلوصی را</p><p>در برگيرد در حاليکه ساير اجتماعات اگر از جهت مرام و عقيده انحصاری</p><p>نباشند از جهت رويّه و نتايج حاصله منحصر و محدودند. اساساً جامعهء بهائی</p><p>پذيرای عموم است و باب دوستی و مرافقت را بروی هيچ نفس صديق</p><p>و پاکدلی نمی‌بندد. در هر اجتماع برای انتخاب اعضاء مبنا و ملاکی مخفی يا</p><p>آشکار موجود است که افراد را از يکديگر جدا ميسازد. مثلاً در ديانت</p><p>اين مبنا عبارت از عقيده‌ايست که بمناسبت ماهيّت تاريخی اصل و مبدأ</p><p>آن در قالب معيّنی محدود است. در سياست مبنای انتخاب حزب يا</p><p>اساسنامهء حزبی است . در اقتصاد مبنا ضعف يا قدرت مشترک است. در</p><p>علوم و فنون معيار بر مبنای مطالعات و تربيت يا فعاليّت يا علاقه است . در</p><p>جميع اين موارد هر قدر مبنای انتخاب انحصار و محدوديّت بيشتری در بر</p><p/><p>ص ٢٩٤</p><p>داشته باشد آن اجتماع ظاهراً قوی‌تر است. و حال آنکه اين همان شرطی</p><p>است که عکس آن کاملاً در مورد ديانت بهائی صادق است و باينجهت</p><p>است که امر بهائی با همهء روح انبساط و توسعه و پيشرفتی که دارد از جهت</p><p>عدّهء پيروان فعّال بکندی پيش ميرود. زيرا مردم در جميع امور بانحصار</p><p>طلبی و تفرقه عادت کرده‌اند . امتيازات مهمّ همواره سبب و باعث تفرقه</p><p>و انقسام بوده است. ولی برای دخول در امر بهائی بايد اين امتيازات را کنار</p><p>گذاشت و اين تجربه‌ايست که در اوّلين قدم انسان را بامتحانات و متاعب</p><p>جديد مواجه ميسازد. زيرا حبّ ذات در انسان عليه فرمان عالی محبّت نوع</p><p>بمقاومت برميخيزد و در اين مقام شخص تحصيلکرده و عالم بايد با اشخاص</p><p>عامّی و بيسواد و غنی با فقير و سفيد با سياه و صوفی با قشری و مسيحی با</p><p>يهودی و مسلمانان با زردشتی معاشرت و آميزش نمايد بنوعی که از برخورداری</p><p>از مزايا و عناوين سنّتی قديمی چشم بپوشد .</p><p>ولی در مقابل اين تجربهء مشکل و سخت محسّنات و فوايدی موجود</p><p>است. همينقدر کافی است در نظر آوريم که هنر و صنعت هرگاه مورد</p><p>استفادهء جامعهء انسانی قرار نگيرد عبث و بيفايده است و فلسفه و حکمت</p><p>هرگاه در خلوت و تنهائی رشد کند عرصهء ادراک و افق ديد خود را از</p><p>دست ميدهد و سياست و ديانت در خارج از احتياجات نوع بشر هرگز</p><p>موفّقيّت حاصل نمی‌نمايد .</p><p>طبيعت انسانی هنوز بخوبی شناخته نشده. زيرا ما همگی از جهت</p><p>فکری و اخلاقی و عاطفی و اجتماعی حالت تدافعی داريم و در روانشناسی</p><p>دفاع در حقيقت همان جلوگيری و ممانعت است. ولی محبّت اللّه ترس را زائل</p><p>ميکند و ازالهء ترس و هراس سبب ظهور قوای باطنی ميگردد و معاشرت</p><p>و آميزش با ديگران با روح محبّت آثار حياتی و مثبت اين قوا را ظاهر ميسازد .</p><p>جامعهء بهائی عبارت از اجتماعی است که در اين قرن ابتدا بطور</p><p>بطیء پيشرفته و چون جهش جديد قوّت گيرد و اعضای جامعه بقوای کاشفهء</p><p/><p>ص ٢٩٥</p><p>ثمرات وحدت نوع بشر وقوف يابند بر سرعت آن ميافزايد .</p><p>مسئوليّت و سرپرستی امور محلّی بهائی بعهدهء هيئتی محوّل شده که بنام محفل </p><p>روحانی معروف است . انتخاب اين هيئت که عدّهء آن (در حال حاضر) به نه نفر</p><p>محدود است، هر سال در روز ٢١ آوريل يعنی روز اوّل رضوان ( سالروز</p><p>اظهار امر حضرت بهاءاللّه ) از طرف پيروان بالغ و تسجيل شدهء جامعه</p><p>صورت ميگيرد و صورت اسامی انتخاباتی از جانب محفل روحانی سال</p><p>پيش تهيّه ميشود. دربارهء کيفيّت و وظائف اين هيئت حضرت عبدالبهاء</p><p>چنين مرقوم فرموده‌اند :</p><p>" بايد کلّ بدون شور ... محفل در هيچ امری اقدام ننمايند و البتّه بايد</p><p>اوامر محفل روحانی را بجان و دل بپذيرند و اطاعت کنند تا امور انتظام يابد</p><p>و ترتيبی حاصل کند والّا هر نفسی بهوای خويش حرکتی کند و پروازی</p><p>نمايد و ضرری برساند " (١٠) .</p><p>" اوّل فريضه اصحاب شور خلوص نيّت و نورانيّت حقيقت و انقطاع</p><p>از ما سوی اللّه و انجذاب بنفحات اللّه و خضوع و خشوع بين احبّا و صبر</p><p>و تحمّل بر بلا و بندگی عتبهء ساميه الهيّه است. و چون باين صفات موفّق و مؤيّد</p><p>گردند نصرت ملکوت غيب ابهی احاطه نمايد " (١١) .</p><p>" اليوم محفل شور را اهمّيّت عظيمه و لزوميّت قويّه بوده و بر جميع</p><p>اطاعت فرض و واجب ... بايد بنوعی مذاکره و مشاوره کرد که اسباب</p><p>کدورت و اختلافی فراهم نيايد. و آن اين است حين عقد مجلس هر يک</p><p>بکمال حرّيّت رأی خويش را بيان و کشف برهان نمايد اگر ديگری مقاومت</p><p>ميکند ابداً او مکدّر نشود زيرا تا بحث در مسائل نگردد رأی موافق معلوم</p><p>نشود و بارقهء حقيقت شعاع ساطع از تصادم افکار است. در نهايت مذاکره</p><p>----------------------------------------------------------------------------</p><p>١٠) نقل از لوح مبارک بافتخار احبّای الهی ، طهران ، نسخهء خطی .</p><p>١١) مکاتيب جلد سوم صفحهء ٥٠٤ .</p><p/><p>ص ٢٩٦</p><p>اگر اتّفاق آراء حاصل گردد فنعم المراد و اگر معاذ اللّه اختلاف حاصل</p><p>شود باکثريّت آراء قرار دهند ..." (١٢) .</p><p>" اوّل شرط محبّت و الفت تامّ بين اعضاء آن انجمن است که از بيگانگی</p><p>بيزار گردند و يگانگی حضرت پروردگار آشکار کنند زيرا امواج يک بحرند</p><p>و قطرات يک نهر نجوم يک افقند و اشعّه يک شمس درختان يک</p><p>بوستانند و گلهای يک گلستان. و اگر وحدت حال و يگانگی بی‌ملال در</p><p>ميان نيايد آن جمع پريشان گردد و آن انجمن بی‌سر و سامان . شرط ثانی</p><p>آنست که ... اعضا در حين ورود توجّه بملکوت اعلی کنند و طلب تأييد از</p><p>افق ابهی ... مذاکرات بتمامها محصور در امور روحانيّه باشد که تعلّق</p><p>باداره تربيت نفوس و تعليم اطفال و اعانهء فقرا و اعانهء ضعفاء جميع فرق عالم</p><p>و مهربانی بکلّ امم و نشر نفحات اللّه و تقديس کلمة اللّه دارد . در</p><p>اينخصوص و اجراء اين شروط چون همّت نمايند تأييد روح القدس رسد</p><p>و آن مجمع مرکز سنوحات رحمانيّه گردد و جنود توفيق هجوم کند و هر روز</p><p>فتوحی جديد حاصل شود " (١٣) .</p><p>حضرت شوقی افندی در تشريح اين موضوع در توقيعی ميفرمايند :</p><p>" هيچ چيز نبايد از طرف فردی از افراد احبّا قبل از ملاحظهء دقيق</p><p>و تصويب محفل روحانی محلّی انتشار يابد. و چنانچه موضوع مربوط بمصالح</p><p>عمومی امر اللّه در آن اقليم باشد ( و معمولاً چنين است ) بر محفل روحانی</p><p>محلّ فرض است که آنرا برای ملاحظه و تصويب بمحفل ملّی که نمايندهء همهء</p><p>محافل محلّی است تقديم کنند. و اين امر نه تنها بايد در مورد مطبوعات</p><p>رعايت شود بلکه هر امری که مربوط بمصالح امر اللّه در محلّی است چه</p><p>خصوصی و چه عمومی بايد کلّ بدون استثناء منحصراً بمحفل روحانی آن</p><p>-----------------------------------------------------------------------------</p><p>١٢) مکاتيب جلد چهارم صفحهء ١٥٢ .</p><p>١٣) مکاتيب جلد سوم صفحات ٥٠٦-٥٠٨ .</p><p/><p>ص ٢٩٧</p><p>محلّ رجوع شود تا محفل نسبت بآن تصميم اتخاذ نمايد. و اگر آن محفل آنرا</p><p>مربوط بمصالح ملّی تشخيص دهد بمحفل روحانی ملّی ارجاع نمايد</p><p>( مقصود از امور ملّی امور سياسی نيست زيرا احبّای الهی در سراسر عالم</p><p>شديداً ممنوع از مداخله در هر گونه امور سياسی هستند بلکه مقصود اموری</p><p>است که مربوط بخدمات روحانيّهء قاطبهء ياران در آن سرزمين است ). بهر</p><p>حال آنچه در نهايت اهمّيّت است آنست که در بين محافل روحانيّهء مختلفه</p><p>و در نفس اين محافل بين اعضا با يکديگر و بالاخصّ بين هر يک از اين</p><p>محافل محلّی و محفل ملّی ايتلاف تامّ و تعاون برقرار باشد زيرا وحدت امر اللّه</p><p>و اتّفاق ياران و ثمر بخشی کامل و سريع و مؤثّر فعّاليّت های روحانی و معنوی</p><p>احبّاء اللّه، مرهون اين امر است .</p><p>محافل مختلفهء محلّی و ملّی امروزی صخره‌ايست که بايد بر اساس متين</p><p>آن در مستقبل ايّام بيت العدل اعظم مرتفع گردد و تا هنگامی که اين محافل بکمال </p><p>اتقان و ايتلاف انجام وظيفهء ننمايند نميتوان بپايان اين دورهء انتقال اميدوار بود ...</p><p>بايد بخاطر داشت که محور امر اللّه سلطهء استبدادی نيست بلکه روح</p><p>متواضع رفاقت و برادری است جبر و عنف نيست بلکه شوری است از</p><p>روی محبّت و توأم با صراحت و نميتوان اميدوار بود که چيزی جز روح بهائی</p><p>حقيقی بتواند ميان حسّ شفقت و عدالت و حرّيّت و اطاعت و حرمت حقّ</p><p>فرد و تسليم و تفويض و بين هوشياری و بصيرت و احتياط از جهتی و روح</p><p>الفت و صفا و شهامت از جهت ديگر آشتی و توافق ايجاد کند " (١٤) .</p><p>محافل روحانی محلّی در هر کشور بواسطهء هيئت منتخب ديگری</p><p>مرکّب از نه عضو باسم محفل روحانی ملّی بيکديگر متّصل و مرتبط</p><p>ميگردند و تشکيل اين هيئت سالانه بوسيلهء نمايندگان منتخب جامعه‌های</p><p>محلّی بهائی صورت ميگيرد ... انجمن شور روحانی ملّی که نمايندگان در</p><p>-------------------------------------------------------------------------------</p><p>١٤) ترجمه از اصل متن انگليسی .</p><p>ص ٢٩٨</p><p>آن شرکت ميکنند مرکّب از هيئتی است انتخابی که عدد نمايندگان در آن</p><p>بنسبت بهائيان هر قسمت تعيين ميگردد ... انجمنهای شور روحانی ملّی مرجّحاً در </p><p>ايّام رضوان در خلال دوازده روز که ابتدای آن ٢١ آوريل سالروز اظهار امر </p><p>حضرت بهاءاللّه در باغ رضوان است منعقد ميشود . شناسائی نمايندگان </p><p>در انجمن شور روحانی ملّی بر عهدهء محفل روحانی ملّی سابق محوّل است .</p><p>انجمن شور روحانی ملّی فرصت مناسبی است برای آشنائی بيشتر با</p><p>اقدامات و فعّاليّتهای بهائی و تبادل آراء و گزارش فعّاليّتهای محلّی و ملّی که در</p><p>طی سال گذشته بعمل آمده است ... وظيفهء هر يک از نمايندگان تنها</p><p>منحصر بدورهء انعقاد انجمن شور ملّی و اشتراک در انتخاب محفل روحانی</p><p>ملّی جديد است. ولی مادام که نمايندگان دور هم مجتمع ميشوند خود</p><p>هيئت شوری را تشکيل ميدهند که پيشنهاداتشان بمنزلهء توصيه‌ای به محفل</p><p>روحانی ملّی منتخب خواهد بود که بايد مورد توجّه و دقّت آن هيئت قرار گيرد .</p><p>رابطهء محفل روحانی ملّی با محافل روحانی محلّی و همچنين با جامعهء</p><p>بهائيان کشور بشرحی است که در توقيعات حضرت وليّ امراللّه آمده است از اينقرار :</p><p>" راجع بتشکيل محافل ملّيّه ، آنچه شايان اهمّيّت اصلی است آنکه در</p><p>هر کشوری که شرائط مناسب و عدد مؤمنين بحدّ معتنابهی رسيده باشد ...</p><p>يک محفل روحانی ملّی که نمايندهء بهائيان آن کشور باشد بلافاصله تأسيس</p><p>گردد. و اوّل هدفش آن باشد که باب مشاوره و مذاکره را با افراد احبّا</p><p>و محافل محلّيّه بگشايد و سبب اتّحاد و ايتلاف و تشويق و تحريض ياران و محافل</p><p>محلّی در اجرای وظايفشان گردد و با اتّصال و تماس نزديک و مستمرّ با ارض</p><p>اقدس تدابير لازمه اتّخاذ کند و بتمشيت امور امری عموميّه در آن کشور</p><p>پردازد . مقصد ديگری که از حيث اهمّيّت کمتر از مقصد اوّل نبوده</p><p>و بآن هيئت محوّل است اين است که چون آن محفل من بعد به بيت عدل</p><p/><p>ص ٢٩٩</p><p>ملّی (که در الواح وصايا باسم بيت عدل خصوصی ناميده شده ) مبدّل</p><p>گردد بايد بموجب نصّ صريح الواح وصايا باتّفاق ساير محافل ملّيّهء عالم</p><p>مستقيماً اعضای بيت عدل اعظم يعنی آن معهد اعلائی را انتخاب نمايد</p><p>که هدايت و اداره و تأليف جميع امور بهائيان عالم بآن معهد راجع است .</p><p>محفل روحانی ملّی که تا تأسيس بيت العدل اعظم انتخاباتش بايد</p><p>هر ساله تجديد شود بلا شکّ وظائف خطيری بر عهده دارد. زيرا بايد سلطه</p><p>و اختيارات خود را نسبت بمحافل محلّيّهء حوزهء خود تنفيذ کرده فعّاليّتهای</p><p>امريّهء ياران را تمشيت و بکمال هوشياری امر اللّه رامحافظه و جميع امور</p><p>امريّه را مراقبت و سرپرستی نمايد .</p><p>مسائل و قضايای حياتی ديگری که مربوط بمصالح امر اللّه در آن</p><p>کشور است از قبيل ترجمه و نشر آثار ، مشرق الاذکار ، امر تبليغ و امور</p><p>مشابه بآن که کاملاً از امور محلّی مشخّص و مجزّی است بايد تحت نظارت</p><p>محفل ملّی باشد. و محفل بايد هر يک از اين مسائل را مانند محافل محلّيّه به</p><p>لجنهء مخصوصی که انتخاب اعضای آن از ميان قاطبهء ياران آن کشور از</p><p>طرف محفل روحانی ملّی صورت ميگيرد محوّل کند. رابطهء اين لجنات با</p><p>محفل روحانی ملّی عيناً همان رابطهء لجنات محلّيّه با محافل محلّيّه خواهد بود .</p><p>و نيز بر محفل روحانی ملّی است که تشخيص دهد که قضيّه‌ای که</p><p>مورد بحث است جنبهء محلّی داشته و بايد بمحفل روحانی محلّی برای مطالعه</p><p>و اخذ تصميم مراجعه شود و يا در حوزهء عمل محفل ملّی بوده و بايد مورد</p><p>توجّه مخصوص آن هيئت قرار گيرد ...</p><p>نظر بمصالح امر نازنينی که ما بخدمت آن قائميم بر اعضای محفل</p><p>ملّی جديد فرض است که پس از انتخاب از طرف نمايندگان در انجمن</p><p>شور آراء و نظرات نمايندگان حاضر را منفرداً و مجتمعاً کسب و نسبت به</p><p>عواطف صادقانهء آنان نهايت اخلاص و تکريم را ابراز دارند و با پرهيز از</p><p>هر گونه اختفاء و کتمان و خودداری بيمورد در گفتار و انزوای سيادت منشی</p><p>نمايندگانی را که از طرف آنان انتخاب شده‌اند با نهايت خوش روئی با</p><p/><p>ص ٣٠٠</p><p>نقشه‌ها و نوايا و نگرانيهای خود هر چه بيشتر آشنا سازند و آنان را از</p><p>موضوعات مختلفه‌ای که بايد در سال جاری مورد توجّه قرار گيرد مطّلع</p><p>ساخته عقايد و نظرات نمايندگان رابا کمال فراغت و وجدان مورد مطالعه</p><p>و سنجش قرار دهند. محفل روحانی جديد بايد در خلال چند روزی که</p><p>انجمن شور منعقد و همچنين پس از تشتّت نمايندگان بطرق و وسائطی متوسّل</p><p>شود تا حسن تفاهم تامّ ايجاد و تبادل آراء سهل و مستمرّ و ثقه و اعتماد ازدياد</p><p>يابد و بشواهدی ملموس به ثبوت رسانند که يک آرزو در سر می پرورند</p><p>و آن خدمت و ترويج خير عموم است .</p><p>با اينحال نظر بمحدوديّتها و موانعی که بناچار جهت دعوت انجمن شور روحانی </p><p>بدفعات و امتداد جلسات وجود دارد ، محفل روحانی ملّی بايد حقّ قرار نهائی را </p><p>در مورد کلّيّهء اموری که مربوط بمصالح امر است برای خود محفوظ دارد. </p><p>از اين قبيل است مثلاً تصميم در مورد اينکه آيا فلان محفل روحانی در اداره </p><p>و تقدّم امر اللّه بر وفق اصول موضوعهء امری رفتار ميکند يا نه ..." (١٥) .</p><p>امّا قضيّهء تهيّهء صورت انتخاباتی برای انتخابات سالانهء محلّی ، اين وظيفهء بر عهدهء </p><p>محفل روحانی محلّی است و حضرت وليّ امراللّه بر سبيل راهنمائی مرقوم داشته‌اند :</p><p>" بطور اجمال تا آنجا که مقتضيات فعلی اجازه ميدهد عوامل اساسيّه‌ای که برای </p><p>اخذ تصميم دربارهء اينکه فلان شخص مؤمن حقيقی است يا نه بشرح ذيل است :</p><p>اعتراف تامّ بمقام مبشّر و شارع و مثل اعلای امر بهائی بنحويکه در</p><p>الواح وصايای حضرت عبدالبهاء بيان گرديده ، قبول بلاشرط و اطاعت</p><p>نسبت بکلّيّهء آثار صادره از اقلام ايشان و انقياد و خضوع تامّ نسبت بتمام</p><p>--------------------------------------------------------------------------</p><p>١٥) ترجمه از اصل متن انگليسی .</p><p/><p>ص ٣٠١</p><p>جمل مندرجه در وصيّتنامهء مقدّسهء حضرت عبدالبهاء و ارتباط کامل با</p><p>روح و شکل اصول اداری کنونی امر بهائی در جميع عالم . اين نکات</p><p>بعقيدهء من از موارد اساسيّهء اوّليّه‌ای است که بايد قبل از چنين تصميم</p><p>حياتی از روی نهايت وجدان و فطانت و مآل انديشی بآن توجّه داشت</p><p>و نسبت بآن اطمينان حاصل نمود " (١٦) .</p><p>تعليمات حضرت عبدالبهاء تمهيدی برای اتّساع بيشتر در نظام</p><p>تشکيلات بهائی است، ميفرمايند:</p><p>"امّا بيت العدل الّذی جعله اللّه مصدر کلّ خير و مصوناً من کلّ</p><p>خطاء بايد بانتخاب عمومی يعنی نفوس مؤمنه تشکيل شود. و اعضاء بايد</p><p>مظاهر تقوای الهی و مطالع علم و دانائی و ثابت بر دين الهی و خيرخواه جميع</p><p>نوع انسانی باشند. و مقصد بيت عدل عمومی است يعنی در جميع بلاد</p><p>بيت عدل خصوصی تشکيل شود و آن بيوت عدل بيت عدل عمومی</p><p>انتخاب نمايد. اين مجمع مرجع کلّ امور است و مؤسّس قوانين و احکامی که</p><p>در نصوص الهيّه موجود نه و جميع مسائل مشکله در اين مجلس حلّ گردد</p><p>و وليّ امراللّه رئيس مقدّس اين مجلس و عضو اعظم ممتاز لاينعزل و اگر در</p><p>اجتماعات بالذّات حاضر نشود نائب و وکيلی تعيين فرمايد ... اين بيت عدل</p><p>مصدر تشريع است و حکومت قوّه تنفيذ تشريع بايد مؤيّد تنفيذ گردد</p><p>و تنفيذ بايد ظهير و معين تشريع شود تا از ارتباط و التيام اين دو قوّت بنيان</p><p>عدل و انصاف متين و رزين گردد و اقاليم جنّة النّعيم و بهشت برين شود ...</p><p>مرجع کلّ کتاب اقدس و هر مسئلهء غير منصوصه راجع به بيت</p><p>عدل عمومی و بيت عدل آنچه بالاتّفاق يا باکثريّت آراء تحقّق يابد همان</p><p>حقّ و مراد اللّه است . من تجاوز عنه فهو ممّن احبّ الشّقاق و اظهر النّفاق</p><p>و اعرض عن ربّ الميثاق " (١٧) .</p><p>---------------------------------------------------------------------------------</p><p>١٦) ترجمه از اصل متن انگليسی .١٧) الواح وصايا .</p><p/><p>ص ٣٠٢</p><p>اهل بها حتّی در حال حاضر در سراسر عالم از طريق مکاتبات</p><p>منظّم و ملاقاتهای انفرادی با يکديگر در تماس و ارتباط نزديک هستند. چنين</p><p>ارتباطی ميان اجناس مختلفه و اقوامی که از حيث سنّتهای ملّی و مذهبی با</p><p>يکديگر متفاوتند نشانه و دليل بارزی است که ميتوان بر ثقل تعصّبات</p><p>و عوامل تاريخيّه‌ای که سبب انقسامات و انشعابات سابقه شده است بر اثر</p><p>روح يگانگی و وحدتی که حضرت بهاءاللّه تأسيس فرموده‌اند غلبه نمود .</p><p>نظم اداری حضرت بهاءاللّه</p><p>حضرت شوقی افندی از تاريخ فوريهء ١٩٢٩ در پيامهای متواليهء</p><p>خود با بياناتی مشروحتر خطاب بجامعهء بهائی راجع باين نظم چنين ميفرمايند :</p><p>" از عموم نفوسی که منتسب بامر اللّه هستند رجا دارم که بافکار</p><p>و رسوم فانيهء جاريهء کنونی اعتنا نکنند و بيقين بدانند که اين عقايد و افکار</p><p>مجعول و اين مؤسّسات متزلزل تمدّن امروزی از مؤسّسات الهيّه‌ای که بايد</p><p>بالمآل بر روی ويرانی آن استقرار يابد بکلّی متفاوت بوده با آن فرق فاحش دارد ...</p><p>زيرا ... حضرت بهاءالله نه تنها روحی جديد بعالم بشريّت دميده و نه</p><p>فقط مبادی عموميّهء چندی اعلان فرموده و فلسفهء خاصّی ارائه داده است</p><p>بلکه با وجود عظمت و اتقان و جامعيّتی که آن اصول و مبادی و فلسفه</p><p>داراست ، آن حضرت و بعد از ايشان حضرت عبدالبهاء برخلاف اديان قبل</p><p>توأم با وضع يک رشته قوانين هم مؤسّسات مشخّصی را تأسيس و هم لوازم</p><p>و وسائط نظام جديد الهيّه‌ای را تمهيد فرموده‌اند و مقصد از اينهمه آنکه نمونه‌ای برای </p><p>جامعهء آيندهء بشری بوجود آيد و وسيله مؤثّری برای استقرار صلح عمومی و وحدت </p><p>عالم انسانی ايجاد شود و حکومت عدل و انصاف در بسيط زمين اعلان گردد .</p><p/><p>ص ٣٠٣</p><p>بر خلاف شرايع گذشته در دوره‌های حضرت مسيح و حضرت محمّد و ساير </p><p>اديان ، پيروان حضرت بهاءاللّه در هر مکان که بر خدمت و مجاهدت قائمند </p><p>بکمال وضوح و بدون ابهام جميع قوانين و مقرّرات و اصول و تشکيلات و </p><p>راهنمائيهائی را که جهت اجراء وظائف خويش لازم دارند در مقابل خود آشکار ميبينند ...</p><p>و در اينجاست که وجه امتياز آئين بهائی قرار گرفته است و در اينجاست که قوّهء </p><p>وحدت امر اللّه نهفته است و در اينجاست که حقّانيّت دينی که مدّعی ايجاد اتّصال </p><p>و اتّحاد و تحقّق وعود اديان گذشته است نه انهدام و تحقير آنها ، بثبوت ميرسد .</p><p>با آنکه آئين ما ممکن است در حال حاضر در انظار ناس ضعيف</p><p>جلوه کرده آنرا فرقه‌ای منشعب از اسلام بحساب آرند و يا در عداد يکی</p><p>از مذاهب گمنام عديدهء غرب شمرده بنظر حقارت بآن بنگرند و نسبت</p><p>بشناسائی آن تجاهل ورزند، معهذا اين گوهر گرانبهای آئين الهی که هنوز در</p><p>مرحله جنين است در صدف احکامش پرورش يافته سالم و بدون انشقاق راه</p><p>خود را باز کرده بالمآل عالم بشريّت را فرا خواهد گرفت. تنها آنانکه مقام</p><p>متعالی حضرت بهاءاللّه را شناخته و قلوبشان بمحبّت آن حضرت متأثّر</p><p>و افروخته و آشنا بهيمنهء روح آن حضرت گشته‌اند ميتوانند قدر و منزلت اين</p><p>نظام الهی را که ارمغان غير قابل تقدير اوست کما ينبغی دريابند " (١٨) .</p><p>" دنيای درماندهء بشريّت بايد بسوی اين هدف يعنی استقرار نظم</p><p>بديع جهانی تلاش کند نظمی که اساسش الهی و نطاقش کافّهء عالم انسانی</p><p>مباديش مبتنی بر عدالت و وجهه‌اش غلبهء شکست ناپذير است ...</p><p>فی الحقيقه چه قدر رقّت بار است حال رهبران تأسيسات بشری که</p><p>بدون توجّه بروح عصر ميکوشند اساليب وطنی را که متناسب با دوران</p><p>گذشته يعنی زمانی که هر ملّتی منزوی بی ر‌ابطه با سايرين ميزيسته، حال</p><p>--------------------------------------------------------------------------</p><p>١٨) ترجمه از توقيع مورّخ ٢١ مارچ ١٩٣٠ .</p><p/><p>ص ٣٠٤</p><p>در عصری اعمال نمايند که عالم بايد يا وحدت خود را چنانکه حضرت</p><p>بهاءاللّه ارائه فرموده‌اند متحقّق سازد يا منهدم گردد. در اين اوان بحرانی از</p><p>تاريخ تمدّن بشری سزاوار است که سران ملل عالم از بزرگ و کوچک ،</p><p>شرقی و غربی ، غالب يا مغلوب گوش هوش بندای بلند حضرت بهاءاللّه</p><p>فرادارند و متّحداً با ايمان باصل وحدت عالم انسانی که شرط ضروری</p><p>اخلاص و وفا بامر بهائی است مردانه قيام کنند و طرح آن حضرت را که</p><p>بعنوان طبيب الهی علاج دردهای بشری را تجويز فرموده تمام و کمال</p><p>بپذيرند و بمرحلهء اجرا در آورند و برای هميشه انديشه‌های ناسنجيدهء پيشين</p><p>و تعصّبات قومی را بکنار نهند و به نصيحت حضرت عبدالبهاء مبيّن تعاليم</p><p>حضرت بهاءاللّه که بيک صاحب مقام در دولت امريکا ابلاغ فرموده</p><p>توجّه کنند . مشاراليه سؤال کرده بود که بچه طريق بهتر ميتواند نسبت</p><p>بمصالح دولت و ملّت متبوع خود موفّق بخدمت شود؟ در جواب ميفرمايند:</p><p>وقتی که شما بسمت فردی از اهالی قيام کنيد و مبادی فدراليسم را که اساس کشور </p><p>خود شماست در روابطی که حال بين ملل و اقوام عالم موجود است بکار بنديد ...</p><p>بايد يک نوع حکومت عالی که مافوق حکومات ملّی است بر اثر</p><p>تکامل جهان تدريجاً قوام گيرد که تمام ملل عالم در راه استقرارش بطيب</p><p>خاطر حقّ اعلان جنگ و محاربه را برای خود تحريم کنند و از بعضی از</p><p>حقوق در وضع ماليات و نيز از کلّيّهء حقوق تسليحات ، مگر باندازه</p><p>و بمنظور حفظ نظم داخلی کشورهای خود صرفنظر نمايند . چنين حکومت</p><p>اعلائی بايد متضمّن يک قوّهء مجريّهء مقتدری باشد که سلطهء بلامنازعش را</p><p>عليه هر عضو طاغی اتّحاديّهء جهانی تنفيذ نمايد. و همچنين يک پارلمان</p><p>جهانی داشته باشد که اعضايش را تمام مردم در هر کشور انتخاب و</p><p>دولتهای متبوعه نيز آنرا تأييد نمايند. و همچنين دارای محکمهء کبرای </p><p>بين المللی باشد که رأيش برای همه حتّی کشورهائی که بطيب خاطر </p><p>حاضر برجوع بآن محکمه نبوده‌اند نافذ و جاری باشد .</p><p/><p>ص ٣٠٥</p><p>در چنين جامعه جهانی تمام موانع اقتصادی بکلّی مرتفع گردد</p><p>و وابستگی سرمايه د‌اران و کارگران و لازميّت و ملزوميّت آن بالصّراحه تصديق</p><p>گردد، جامعه‌ای که در آن عربده و هياهوی تعصّبات و مشاجرات دينی تا ابد</p><p>مسکوت ماند و شعلهء دشمنی‌های نژادی عاقبت‌الامر خاموش شود،</p><p>جامعه‌ای که در آن مجموعه‌ای از قوانين بين المللی که ثمره قضاوت دقيق</p><p>نمايندگان پارلمان جهانی است تدوين شود و ضامن اجرايش مداخلهء فوری</p><p>و شديد مجموع قوای مرکّب از نيروهای کشورهای متّحده باشد و بالاخره</p><p>بايد يک جامعهء جهانی بوجود آيد که در آن جنون وطن پرستی جنگجو</p><p>و پرخاشگر باعتقاد راسخ بجهان دوستی عمومی و دائمی تبديل شده باشد. اين</p><p>است کيفيّت اجمالی نظمی که حضرت بهاءاللّه پيش بينی فرموده و در آينده </p><p>بمنزلهء گواراترين ميوهء عصری شناخته خواهد شد که بتدريج رو بکمال و بلوغ ميرود ...</p><p>در مقصد اصلی آئين جهانی حضرت بهاءاللّه نبايد ادنی شکّ و شبهه‌ای</p><p>داشت. اين امر در پی تخريب اساس موجود جامعهء انسانی نيست</p><p>بلکه مقصدش توسعهء اساس و تعديل مؤسّسات آن است تا با مقتضيات</p><p>و حوائج اين جهان دائم التّغيير موافق و ملايم گردند. اين امر با هيچ تابعيّت</p><p>و وفاداری مشروعی مخالفت ندارد و روح صداقت و اخلاص حقيقی را</p><p>تضعيف نمی‌نمايد. قصدش آن نيست که شعلهء وطن پرستی صحيح و سالم را</p><p>در دل مردمان خاموش سازد و نظام حاکميّت مستقل ملّی را که لازمهء دفع</p><p>شرّ تمرکز افراطی قوّهء حاکمه در مرکز واحد است از بيخ و بن براندازد و يا</p><p>از تنوّعات نژادی و آب و هوا و تاريخ و زبان و سنن و افکار و عادات موجود</p><p>که سبب تمايز ملل و اقوام جهان است غفلت ورزد و سعی نمايد محو</p><p>و نابودشان سازد. بلکه ندايش دعوت باعتناق و وفاداری وسيعتر و آمالی بلندتر</p><p>از آن است که تابحال باعث حرکت و تقدّم نوع انسان بوده است ... پيام</p><p>حضرت بهاءاللّه بيش از هر چيز با تنگ نظری قومی و جدائی طلبی</p><p>و تعصّب مخالف است ... زيرا معيارهای حقوقی و عقائد و قواعد سياسی</p><p/><p>ص ٣٠٦</p><p>و اقتصادی فقط برای آن بوجود آمده که منافع عموم بشر را محفوظ دارد</p><p>نه آنکه بخاطر حفظ اصالت يک قانون يا يک عقيده بشر قربانی شود ...</p><p>اصل وحدت عالم انسانی يعنی محوری که جميع تعاليم حضرت بهاءاللّه</p><p>دور آن ميگردد صرفاً منبعث از فوران احساسات و عواطف و بروز</p><p>خوش‌باوری و اميد واهی نيست ... معانی و حقايق مکنونهء در آن عميقتر</p><p>و دعاويش عظيمتر از آنست که حتّی پيامبران پيشين مجاز باظهار آن در</p><p>زمان خويش بوده‌اند. پيامش تنها اختصاص بافراد ندارد بلکه بروابط</p><p>ضروريّه‌ای راجع است که بايد ملل و اقوام عالم را مانند اعضای يک</p><p>خانواده بيکديگر متّحد و مرتبط سازد ... حصول اين وحدت بمنزلهء وصول</p><p>باعلی مرحلهء سير تکامل عالم بشری است ...</p><p>افسوس که هر روز بيش از پيش اين نکته آشکار ميگردد که تنها</p><p>نيروی يک عذاب و بليّهء جهانی است که ميتواند باعث تسريع تحقّق چنين</p><p>مرحله‌ای در تکامل انديشهء انسان گردد ... هيچ چيز جز آتش بلايا که</p><p>عالم بشری را پاک و مطهّر و مستعدّ سازد نمی تواند رهبران اين عصر نوزاد</p><p>را بمسئوليّت خطيری که دارند و بايد بايفايش پردازند متوجّه سازد ...</p><p>آيا حضرت عبدالبهاء بنفسه بکمال صراحت نفرموده‌اند که " در</p><p>مستقبل حربی شديدتر يقيناً واقع گردد " ؟(١٩) .</p><p>" اين نظم اداری ... همينکه اجزای مرکّبه و تأسيسات اصليّه‌اش با</p><p>کمال اتقان و جدّيّت شروع بفعّاليّت نمود دعوی خود را مبرهن داشته ثابت</p><p>خواهد کرد که نه تنها قابليّت آنرا داراست که بمنزلهء هستهء نظم بديع الهی</p><p>محسوب گردد بلکه نمونهء کامل آن است و بايد در ميقات خود عالم انسانی را فراگيرد ...</p><p>تنها اين آئين در ميان اديان سالفه بر اثر دستورات صريحه و انذارات</p><p>------------------------------------------------------------------------</p><p>١٩) ترجمه از توقيع ٢٨ نوامبر ١٩٣١ .</p><p/><p>ص ٣٠٧</p><p>مکرّره و نصوصی که کافل صون و وقايت امر اللّه است بنيانی نهاده است که</p><p>پيروان گمگشتهء مذاهب متشتّت و درماندهء عالم بايد بآن نزديک شده در آن</p><p>تأمّل و تمعّن نمايند و تا وقت باقی است در کهف صلح و سلام خلل ناپذير</p><p>عالمگيرش ملجأ و مقرّ جويند ...</p><p>کلمات مبارکهء ذيل را بهيچ چيز جز بقدرت و عظمتی که نظم بديع</p><p>حضرت بهاءاللّه از خود بظهور خواهد رسانيد حمل نتوان نمود نظمی که شالودهء</p><p>حکومت عالمگير بهائی در مستقبل ايّام است، قوله الاعلی :</p><p>" قد اضطرب النّظم من هذا النّظم الاعظم و اختلف التّرتيب بهذا</p><p>البديع الّذی ما شهدت عين الابداع شبهه ..."</p><p>حکومت متّحدهء آيندهء بهائی که اين نظم وسيع اداری يگانه حافظ</p><p>آنست نظراً و عملاً در تاريخ نظامات سياسی بشری فريد و وحيد است و در</p><p>تشکيلات اديان معتبرهء عالم نيز بی‌نظير و مثيل - هيچ نوع از انواع</p><p>حکومات دموکراسی يا حکومات مطلقه و استبدادی چه سلطنتی و چه</p><p>جمهوری و يا انظمهء اشرافی که حدّ متوسّط بين آن دو محسوب است و حتّی</p><p>اقسام حکومات دينيّه چه حکومات عبرانی و چه تشکيلات مختلفهء کليسای</p><p>مسيحی و يا امامت و خلافت در اسلام هيچيک نميتواند مماثل و مطابق نظم</p><p>اداری بديعی بشمار آيد که بيد اقتدار مهندس کاملش ترسيم و تنظيم گشته است .. .</p><p>مادام که اين نظم هنوز در مرحلهء طفوليّت است زنهار که نفسی در</p><p>ادراک کيفيّتش بخطا رود و يا از اهمّيّتش بکاهد يا مقصدش را دگرگون</p><p>جلوه دهد. صخره‌ای که اين نظم اداری بر آن استوار است مشيّت ثابتهء الهيّه</p><p>برای عالم انسانی در عصر حاضر است ...</p><p>منبع الهامش نفس حضرت بهاءاللّه است ... مقصد اصلی و ضمنی</p><p>که محرّک آنست استقرار نظم بديع جهان آرائی است که شالودهء آن را</p><p>حضرت بهاءاللّه بنيان نهاده، روشی که بکار می برد و موازينی را که القا مينمايد</p><p>آنرا نه بشرق متمايل ميسازد نه بغرب نه به يهود و نه به غير آن نه بفقير و نه</p><p/><p>ص ٣٠٨</p><p>بغنی نه بسفيد و نه بسياه، شعارش وحدت عالم انسانی است و علمش صلح اعظم " (٢٠) .</p><p>" تضادّ آشکاری که بين شواهد روزافزون تحکيم ثابت و مستمرّ نظم</p><p>اداری آئين الهی که همعنان با استقرار آن پيش ميرود و قوای مخرّبه‌ای که</p><p>اساس جامعهء دردمند و رنجور عالم را از هم می‌پاشد چندان روشن و واضح</p><p>است که جای شبهه نميگذارد. علامات و اماراتی که چه در داخل امر اللّه</p><p>و چه در خارج از آن بطرزی اسرارآميز مبشّر تولّد نظم اداری امر اللّه</p><p>است روز بروز در تزايد و افزايش است نظمی که استقرارش نشانهء حلول</p><p>عصر ذهبی آئين الهی است ... حضرت بهاءاللّه بنفسه ميفرمايند : " سوف</p><p>يطوی بساط الدّنيا و يبسط بساط آخر " (٢١) .</p><p>ظهور حضرت بهاءاللّه ... را بايد بمنزلهء ظهوری دانست که مجیء‌اش</p><p>نشانهء بلوغ نوع انسان است .فی الحقيقه اين ظهور تنها يک تجدّد</p><p>روحانی ديگر در مقدّرات دائم التّغيير عالم بشری نبوده و تنها مرحلهء ديگری</p><p>در سلسلهء ظهورات متواليهء مکمّله نيست و حتّی ذروهء اعلای يکی از رشته</p><p>ادوار متواليهء ظهور مظاهر الهی نبوده بلکه آخرين و بالاترين مرحله در</p><p>تکامل شگرف هيئت جامعهء بشريّت بر بسيط زمين است .</p><p>پيدايش يک جامعهء جهانی و بوجود آمدن اين احساس که عالم يک</p><p>وطن است و تأسيس مدنيّت و فرهنگی عمومی ... تا آنجا که بحيات اين کرهء</p><p>ارض راجع است بايد بمنزلهء اقصی حدود ترقّی در نظام تشکيلات جامعهء</p><p>بشری تلقّی گردد و حال آنکه انسان بعنوان فرد در نتيجهء وصول عالم باين</p><p>مرحله از کمال بايد ترقّی و تعالی خود را ما لانهايه ادامه دهد و چنين خواهد کرد .</p><p>-----------------------------------------------------------------------------------------</p><p>٢٠) ترجمه از توقيع مورخ ٨ فوريه ١٩٣٤.٢١) آثار قلم اعلی ج ١ ص ٣١٠.</p><p/><p>ص ٣٠٩</p><p>وحدت نوع بشر چنانکه منظور نظر حضرت بهاءاللّه است، مستلزم تأسيس</p><p>يک انجمن عمومی عالم ميباشد که در ظلّ آن تمامی ملل و نژادها و اديان</p><p>و طبقات کاملاً دائماً متّحد گردند و در عين حال استقلال ذاتی دول اعضاء</p><p>و آزادی شخصی و ابتکار فردی نفوس مجتمعهء در آن کاملاً واضحاً محفوظ</p><p>ماند. اين انجمن عمومی عالم تا حدّی که بتصوّر ما درآيد مرکّب است از</p><p>يک هيئت تقنينيّهء عمومی که اعضای آن بعنوان وکلای جميع نوع بشر</p><p>کلّيّهء منابع ملل متشکّله را تحت ادارهء نهائی خود قرار دهد و قوانينی را که</p><p>لازمهء تنظيم حيات و رفع حوائج و تعديل روابط ملل و اقوام است وضع</p><p>نمايد . يک هيئت تنفيذيّهء عمومی مستظهر به قوّه ‌ای بين المللی تصميمات</p><p>متّخذهء هيئت تقنينيّهء عمومی را اجرا دارد و قوانين آن هيئت را بکار بندد</p><p>و وحدت اصليّهء تمامی انجمن عمومی عالم را حفظ نمايد . يک محکمهء عمومی</p><p>در کلّيّهء مناقشاتی که ممکن است بين عناصر مختلفهء مرکّبه اين نظم عمومی</p><p>رخ دهد قضاوت نمايد و حکم لازم الاجراء و نهائی خويش را صادر کند.</p><p>يک سازمان مخابره و ارتباط عمومی تأسيس گردد که تمامی کرهء زمين را در</p><p>برگيرد و از موانع و قيودات ملّی رهائی يافته با سرعتی حيرت انگيز و با حسن</p><p>انتظام بکار پردازد. يک پايتخت بين المللی بمنزلهء مرکز اعصاب مدنيّت</p><p>عمومی و بمنزلهء کانونی خواهد بود که از طرفی قوای وحدت بخش حيات</p><p>بسوی آن متوجّه شود و از آن طرف نيز اثرات حيات بخش جان‌افزا</p><p>صدور يابد. يک لسان بين المللی اختراع و يا از بين السن موجوده انتخاب</p><p>و در مدارس عالم علاوه بر لسان مادری تعليم گردد ، يک خط عمومی ،</p><p>يک معارف بين المللی ، يک مقياس پول و وزن و اندازهء متّحدالشّکل</p><p>عمومی ارتباط و حسن تفاهم بين ملل و نژادهای بشری را سهل و ساده نمايد.</p><p>در چنين جامعهء عمومی علم و دين يعنی دو قويترين عامل زندگانی با هم</p><p>سازش و اشتراک مساعی نموده هم‌آهنگ پيش ميروند مطبوعات و جرايد در</p><p>ظلّ چنين نظمی در حالی که ميدان را از برای اظهار نظريّات و عقايد</p><p>مختلفهء ابناء بشر باز و آزاد خواهند گذاشت آلت مصالح و اغراض شخصی</p><p>ص ٣١٠</p><p>و عمومی قرار نگرفته از اعمال نفوذ دول و ملل متخاصمه رهائی خواهند</p><p>يافت . منابع اقتصادی عالم تحت انتظام در آمده موادّ خام آن استخراج</p><p>و مورد استفادهء کامل واقع گردد و بازارهای آن تنظيم و توسعه يابد و توزيع</p><p>محصولات آن منصفانه صورت پذيرد . رقابت و خصومات و دسايس ملّی</p><p>موقوف و عداوت و تعصّب نژادی به دوستی و حسن تفاهم و تعاون بين نژادها</p><p>تبديل گردد. علل منازعات دينيّه همواره مرتفع و موانع و تقييدات اقتصادی بکلّی</p><p>بر طرف و امتيازات مفرط بين طبقات منسوخ شود. فقر و فاقه از يکطرف</p><p>و جمع اموال بيکران از طرف ديگر از ميان برخيزد. مساعی عظيمه‌ای که</p><p>در راه جنگ اقتصادی يا سياسی بيهوده مصرف شده برای مقاصدی</p><p>تخصيص داده خواهد شد که متضمّن توسعهء دامنهء اختراعات بشری</p><p>و تکامل امور فنّی و ازدياد ثمرهء مجهودات بشری و قلع و قمع بيماری و توسيع</p><p>دائرهء تحقيقات علمی و ترفيع سطح صحّت عمومی و تزييد حدّت و لطافت</p><p>هوش آدمی و استخراج منابع متروکهء مجهولهء ارضی و اطالهء عمر انسانی</p><p>و پيشرفت هر عامل ديگری که بتواند حيات عقلانی و اخلاقی و روحانی</p><p>هيئت بشری را تقويت نمايد . يک نظام عمومی فدرال بر کرهء ارض</p><p>حکمفرما باشد و سلطهء مطلقهء خود را بر منابعی که وسعت آن فوق تصوّر</p><p>است بگستراند و آمال شرق و غرب را ممزوج و مجسّم نموده و از شرّ جنگ</p><p>و مصائب آن رهائی داده توجّهش را معطوف به استخراج جميع منابع</p><p>قوای مکنونهء ممکن الحصول ارض نمايد. نظامی که در آن قدرت خادم</p><p>عدالت و حيات متّکی به معرفت عمومی خدای واحد و وفاداری بيک</p><p>ظهور مشترک گردد. اين است غايت قصوائی که عالم بشريّت در تحت تأثير</p><p>قوای وحدت بخش حيات بسوی آن پيش ميرود ...</p><p>نالهء انسان بلند است و مشتاق و آرزومند که بشطر اتّحاد واصل شود</p><p>و شهادت ديرينه‌اش خاتمه يابد. با اين حال بسرسختی از توجّه بنور امتناع</p><p>دارد و از قبول سلطهء حکيم قادر علی الاطلاق که ميتواند او را از اختناق</p><p>رهائی بخشيده از بلای مصيبت‌ باری که او را تهديد ميکند مستخلص</p><p/><p>ص ٣١١</p><p>گرداند، سر ميپيچد ... اتّحاد اهل عالم ما به الامتياز عصری است که</p><p>حال جامعهء انسانی بآن نزديک ميشود. مجاهدت در حصول اتّحاد خانواده</p><p>و قبيله و تأسيس حکومت شهری و وطنی يکی بعد از ديگری به محک تجربه</p><p>آمده و با موفّقيّت تحقّق يافته است. حال اتّحاد جهانی هدفی است که بشر</p><p>پريشان بسويش روان است . دورهء تأسيس اوطان خاتمه يافته است و هرج</p><p>و مرجی که ملازم حاکميّت مطلقهء حکومت ملّی است حال باوج خود</p><p>رسيده است و جهانی که بمرحلهء بلوغ وارد ميگردد بايد اين طلسم را بشکند </p><p>و بوحدت و يگانگی و جامعيّت روابط انسانی اعتراف نمايد و يکباره دستگاهی </p><p>ابدی بوجود آورد که اين اصل اساسی وحدت را در حياتش تجسّم بخشد".</p><p/><p>ص ٣١٢</p><p/><p>ص ٣١٣</p><p>خاتمه</p><p>در ظلّ هدايت ملهمهء حضرت شوقی افندی امر بهائی از حيث</p><p>نطاق و استقرار اساس نظم اداری مرتّباً مستمرّاً توسعه يافت بقسميکه در</p><p>سال ١٩٥١ يازده محفل روحانی ملّی قائم به خدمت بودند. در آن موقع</p><p>حضرت وليّ امراللّه بتوسيع دائره مؤسّسات امری در سطح بين المللی</p><p>پرداخته و شورای بين المللی بهائی را انتخاب فرمودند که در حقيقت پيش</p><p>آهنگ تشکيل بيت العدل اعظم بود. و کمی بعد اوّلين دستهء ايادی امر اللّه</p><p>انتخاب شدند. امّا پيش از آن حضرت شوقی افندی بعضی از بهائيان مبرّز</p><p>را پس از رحلتشان بمقام ايادی امر اللّه ترفيع فرموده بودند که يکی از آنها</p><p>دکتر جان اسلمونت بود. ولی تنها در سال ١٩٥١ بود که آن حضرت موقع را</p><p>برای توسعهء اين مؤسّسهء مهمّ مناسب تشخيص دادند و در فاصلهء سالهای</p><p>١٩٥١ تا ١٩٥٧ بسرعت بطور متوالی آن حضرت سی و دو نفر را بسمت</p><p>ايادی امر اللّه تعيين فرمودند و دائره فعّاليّت آنان را توسعه داده در هر قارّه</p><p>يک هيئت معاونت تأسيس فرمودند که اعضای آن بعنوان نماينده و معاون</p><p>و مشاور بوسيلهء خود حضرات ايادی امر اللّه انتخاب گرديدند و در زمان</p><p>صعود آن حضرت بيست و هفت نفر از ايادی امر اللّه هنوز در قيد حيات بودند .</p><p/><p>ص ٣١٤</p><p>حضرت وليّ امراللّه در طی يک سلسله توقيعات که بعضی خطاب</p><p>به بهائيان در سراسر دنيا و بعضی ديگر خطاب بکشورهای مخصوص بود</p><p>معلومات و اطّلاعات عموم را در باره تعاليم مبارکه افزايش داده و مؤسّسات</p><p>اداری امر اللّه را بنيان نهادند و مؤمنين را بطرز استفادهء صحيح و مؤثّر از</p><p>اين مؤسّسات آشنا فرمودند. و بسال ١٩٣٧ جامعه بهائيان امريکا مأمور انجام</p><p>نقشهء الهی تبليغ جهت انتشار پيام حضرت بهاءاللّه گرديد . اين نقشه</p><p>ملکوتی بقلم حضرت عبدالبهاء در طی الواحی چند در سالهای جنگ اوّل</p><p>جهانی صادر شده و منشور انتشار و ترويج امر الهی است .</p><p>در دائرهء اين منشور ملکوتی نخستين بار در نيمکره غربی و بعداً در</p><p>اروپا و آسيا و قارّهء استراليا و افريقا چند نقشه تبليغی بموقع اجرا گذاشته شد.</p><p>تا اينکه در سال ١٩٥٣ حضرت وليّ امراللّه عموم اهل بها را دعوت بقيام</p><p>جهت جهاد روحانی جهانی و رسانيدن پيام الهی بتمام کشورهای مستقلّ</p><p>و اقاليم تابعه در سراسر جهان فرمودند. در سال ١٩٥٧ در نيمه راه جهاد</p><p>تبليغی حضرت وليّ امراللّه که در نتيجهء سی و شش سال زحمت و تلاش</p><p>بلا انقطاع فرسوده گشته بودند در هنگام مسافرت بلندن در آن شهر صعود</p><p>فرمودند . چون حضرت شوقی افندی وارثی نداشتند امور امری پس از</p><p>نوامبر ١٩٥٧ از طرف بيست و هفت تن ايادی امر اللّه رتق و فتق گرديد تا</p><p>اينکه جهاد کبير اکبر در آوريل ١٩٦٣ با پيروزی خاتمه يافت. و در آن موقع </p><p>اوّلين بيت العدل اعظم الهی از طرف اعضای پنجاه و شش محفل روحانی ملّی </p><p>که در مرکز جهانی بهائی بدعوت ايادی امر اللّه گرد آمده بودند، انتخاب گرديد .</p><p>بلافاصله پس از اين انتخاب تاريخی بهائيان از جميع اقطار عالم</p><p>برای بپاداشتن جشن صد ساله اعلان امر حضرت بهاءاللّه و اظهار خشنودی</p><p>و مسرّت از اشاعه جهانی امر اللّه در اوّلين کنگرهء جهانی بهائی در لندن اجتماع نمودند .</p><p>امروزه معهد اعلای امر اللّه بيت العدل اعظم است که حضرت</p><p/><p>ص ٣١٥</p><p>بهاءاللّه آنرا بموجب کتاب اقدس ابداع فرموده و سلطهء تشريع در کلّيّه</p><p>مسائل غير منصوصه را بآن تفويض کرده و آن معهد را بهدايت الهی در</p><p>آثار مقدّسهء خود مطمئن ساخته‌اند .</p><p>حضرت عبدالبهاء در الواح وصايا طرز انتخاب بيت العدل اعظم را معيّن </p><p>و مقام و حدود وظائف آنرا واضحاً بيان کرده و اعلان فرموده‌اند که آن معهد جليل </p><p>در ظلّ هدايت مستقيم حضرت باب و حضرت بهاءاللّه بوده و مرجع کلّ است .</p><p>وجه امتياز فريد و بی‌سابقهء ديانت بهائی موضوع عهد و پيمان حضرت بهاءاللّه </p><p>است که بمنزلهء صخره‌ای است که تمام تأسيسات بر آن ساخته شده و پيشرفت </p><p>و توسعه آن ديانت بر آن اساس مبتنی است . فريد بودن آن از آنجهت است </p><p>که در تاريخ اديان برای اوّلين بار مظهر ظهور الهی با بيانی روشن و صريح </p><p>مبيّن و مفسّر کلمه‌اش را که حقّ تبيين باو واگذار گرديده معيّن و استمرار </p><p>سلطهء الهيّه را که از سرچشمهء ديانت جريان دارد تعيين ميفرمايد .</p><p>تبيين و تفسير کتاب مقدّس در هر يک از اديان سابقه بزرگترين</p><p>منبع و منشأ اختلاف و انشقاق بوده است . حضرت بهاءاللّه در کتاب</p><p>عهدی حقّ تامّ تبيين و تفسير آثار خود و ادارهء امر اللّه را به حضرت</p><p>عبدالبهاء پسر ارشد خود واگذار فرمودند . حضرت عبدالبهاء در الواح</p><p>وصايای خود نوه ارشد خود حضرت شوقی افندی را بعنوان وليّ امراللّه</p><p>و تنها مبيّن آثار الهيّه برگزيدند . امر بهائی کشيش و مجتهد ندارد و هيچکس</p><p>نميتواند مقام مخصوص و يا زعامتی ادعا نمايد زيرا سلطه و اختيار بعهده</p><p>مؤسّساتی واگذار شده که در آثار بهائی منصوص گرديده است . به يمن</p><p>اين مقرّرات فريد و بی‌سابقه است که ديانت حضرت بهاءاللّه از تفرقه</p><p>و انشقاق و دستبرد رؤسای غير مجاز محفوظ مانده و از آن بالاتر از رخنه ونفوذ</p><p>عقايد و افکار بشری که در گذشته وحدت اديان را متزلزل ساخته مصون</p><p>نگاهداشته شده است. و اکنون کلمات و آيات منزله حضرت بهاءاللّه با</p><p/><p>ص ٣١٦</p><p>تبيينات صادر از مرجع معتبر و منصوص صاف و مصون در سراسر دوره ديانت بمنزله </p><p>منبعی صحيح و سالم و جاودانی و جهت حيات روحانی نفوس باقی خواهد ماند .</p><p>در سال ١٩٦٨ برای اينکه وظائف مخصوص تبليغ و صيانت امر اللّه</p><p>که بعهده حضرات ايادی امر اللّه گذاشته شده در آينده تأمين و استمرار</p><p>يابد بيت العدل اعظم بتأسيس و استقرار هيئتهای مشاورين قارّه‌ای</p><p>مبادرت ورزيدند . هر يک از اين هيئتها شامل عدّه‌ای از مشاورين است</p><p>که از طرف بيت العدل اعظم انتخاب ميشوند. و اين مشاورين با همکاری</p><p>نزديک ايادی امر اللّه قائم بخدمتند و اکنون تعيين و اداره هيئتهای معاونت</p><p>بعهده هيئت مشاورين است . دائرهء فعّاليّت ايادی امر اللّه که اکنون نه</p><p>نفر از آنها در حياتند بسراسر دنيا اتّساع يافته است . در جون ١٩٧٤ بيت</p><p>العدل اعظم اقدام بتأسيس مرکز بين المللی تبليغ در ارض اقدس نموده اين</p><p>وظائف اصليّه را بآن هيئت محوّل فرمودند : تأليف و تشويق و ادارهء فعّاليّتهای</p><p>هيئتهای مشاورين قارّه‌ای و نيز ايفای خدمت بسمت رابط بين هيئتهای</p><p>مشاورين قارّه‌ای و معهد اعلی . حضرت وليّ امراللّه در توقيعات خود ذکر</p><p>نقشه‌های تبليغی جهانی را ميفرمايند که بايد در آينده تحت هدايت بيت</p><p>العدل اعظم اجرا گردد. و اوّلين نقشهء نه ساله در سال ١٩٦٤ بموقع اجرا</p><p>گذاشته شد و بعد از آن باجرای نقشهء پنج ساله‌ای مبادرت گرديد که در</p><p>رضوان سال ١٩٧٩ خاتمه يافت. و اکنون که اوائل سال ١٩٨٥ است امر</p><p>بهائی در ١٦٦ کشور مستقلّ استقرار يافته است ، بهائيان در ١١٣١٤٩</p><p>نقطهء مهاجرتی در سراسر دنيا اقامت دارند ، معارف بهائی به ٧٣٩ زبان</p><p>ترجمه شده و تعداد معابد بهائی که بنای آن اتمام گشته و يا در شرف</p><p>اختتام است هشت معبد است و برای ١٢٤ معبد ديگر زمين ابتياع</p><p>گرديده . در اين زمان ١٤٣ محفل روحانی ملّی و سی هزار و هفتصد و نود</p><p>و هفت محفل روحانی محلّی وجود دارد .</p><p>از همه مهمتر اجابت توده‌های کثير در افريقا و هندوستان و جنوب</p><p/><p>ص ٣١٧</p><p>آسيا و امريکای جنوبی نسبت بدعوت امر الهی است که در اين نقاط عدّه</p><p>کثيری از اهالی بومی در ظلّ امر درآمده و باينوسيله مرحله جديدی در توسعه </p><p>مجهودات اداری و اجتماعی جامعه بهائی در سرتاسر عالم پيش آمده است .</p><p/></body>
</html>