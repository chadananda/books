<!DOCTYPE html><html lang="en" dir="ltr">
<head>
    <meta charset="utf-8"/>
    <title>Title</title>

    <meta name="title" content="دور بهائى"/>
    <meta name="acronym" content=""/>
    <meta name="description" content=""/>
    <meta name="subject" content=""/>
    <meta name="language" content=""/>
    <meta name="created" content="2004-02-24T13:47:00"/>
    <meta name="modified" content=""/>
    <meta name="author" content="حضرت ولى امرالله"/>
    <meta name="publisher" content="FFA"/>
    <meta name="publisher-url" content="firm-foundation.org"/>
    <meta name="original-language" content=""/>
    <meta name="translator" content=""/>

    <link rel="stylesheet" type="text/css" href="../_assets/global/base.css"/>
    <!-- <link rel='stylesheet' type='text/css' href='assets/{acronym}.css'> -->
</head>

<body>
<p style="direction:rtl;">دور بهائی
</p>
<p style="direction:rtl;">اثرخامه
</p>
<p style="direction:rtl;">حضرت شوقی ربّانی
</p>
<p style="direction:rtl;">وليّ امرالله
</p>
<p style="direction:rtl;">ترجمه
</p>
<p style="direction:rtl;">لجنه ملّی ترجمه نشر آثار امری ايرانی
</p>
<p style="direction:rtl;">نشر سوّم
</p>
<p style="direction:rtl;">لجنه ملّی نشر آثار امری به زبانهای فارسی و عربی
</p>
<p style="direction:rtl;">لانگنهاين – آلمان غربی
</p>
<p style="direction:rtl;">۱۴۴ بديع – ۱۹۸۸ ميلادی
</p>
<p style="direction:rtl;">نشر اوّل – طهران – ايران – ۱۱۱ بديع
</p>
<p style="direction:rtl;">نشر دوْم – و هلی نو – هندوستان – ۱۱۴ بديع
</p>
<p style="direction:rtl;">نشر سوّم – لانگنهاين – آلمان غربی – ۱۴۴ بديع – ۱۹۸۸ ميلادی
</p>
<p style="direction:rtl;">ص ١
</p>
<p style="direction:rtl;">حضرت بهآءاللّه
</p>
<p style="direction:rtl;">احبّاء الهی و امآء رحمانی در ممالک غربيّه ملاحظه فرمايند :
</p>
<p style="direction:rtl;">ياران و ياوران در کرم جليل الهی .
</p>
<p style="direction:rtl;">عيد سعيد نودمين سال امر حضرت بهآءاللّه در بيست و سوّم ماه می اين فرخنده
</p>
<p style="direction:rtl;">سال در سراسر عالم بهائی بر پا خواهد گرديد . در اين حين که وارد عقد اخير قرن
</p>
<p style="direction:rtl;">اوّل دور بهائی ميگرديم شايسته است نظری به حوادث حيرت انگيز اين امر
</p>
<p style="direction:rtl;">مهيمن جليل اندازيم و در تصرّفات عجيبه‌اش تفکّر و تأمّل کنيم .
</p>
<p style="direction:rtl;">فی الحقيقه منظرهء وقايع و حوادث اين نود سال به حدّی بديع و عظيم است که از
</p>
<p style="direction:rtl;">حيطه تصوّر ما خارج است و چون به اين منظره بی مثيل به ديده انصاف بنگريم و
</p>
<p style="direction:rtl;">وقايع طلوع اين امر اعظم و پيشرفت تدريجی آنرا ولو به اجمال در نظر آريم و بلايا
</p>
<p style="direction:rtl;">ص ٢
</p>
<p style="direction:rtl;">و رزايای مدهشه‌ای را که وسيلهء اعلان امر اللّه گرديد و حرکتش را تسريع نمود به
</p>
<p style="direction:rtl;">خاطر گذرانيم به حقايق ازليّه‌ای پی ميبريم که علّت حيات امر اللّه بوده و
</p>
<p style="direction:rtl;">بالضّروره سبب نصرت و غلبهء آن خواهد گرديد .
</p>
<p style="direction:rtl;">در اوج اين منظره بديع جمال بيمثال حضرت بهاءاللّه در نهايت عظمت و جلال و
</p>
<p style="direction:rtl;">منتهای هيمنه و وقار بر عرش جلال مستوی و طلعت ريّان حضرت باب جوهر عطوفت و
</p>
<p style="direction:rtl;">ملاحت ، آيت استقامت و شهامت ، قصير العُمر و کثير الحوادث که در افاضه بر عالميان
</p>
<p style="direction:rtl;">در اين دور اعظم با نفس جمال قدم سهيم و شريک است در ظلّ آن حضرت لامع و ساطع . و
</p>
<p style="direction:rtl;">در رتبه‌ای مخصوص و کاملاً متمايز از آن دو طلعت مقدّس هيکل منوّر و جذّاب حضرت
</p>
<p style="direction:rtl;">عبدالبهآء به بزوغ و اشراق و مجد و اقتداری مشهود که احدی جز مظاهر مقدّسهء
</p>
<p style="direction:rtl;">الهيّه به آن فائز نگردند ولو در اعلی رتبهء امکان جالس باشند .
</p>
<p style="direction:rtl;">افول مرکز ميثاق و صعود حضرت ورقهء عليا اخت جليل و عزيزش که آخرين يادگار عصر
</p>
<p style="direction:rtl;">رسولی بود اوّلين و مهيّج ترين فصل تاريخ امر بهائی را خاتمه داد و عصر اوّل دور
</p>
<p style="direction:rtl;">اعزّ جمال ابهی که عصر رسولی است به آن منتهی شد .
</p>
<p style="direction:rtl;">ص ٣
</p>
<p style="direction:rtl;">الواح متقنه وصايای حضرت عبدالبهآء حلقه اتّصالی است که عصر گذشته را با عصر
</p>
<p style="direction:rtl;">کنونی که موسوم به عصر تکوين و موصوف به عصر انتقال است اِلی الأبد مرتبط
</p>
<p style="direction:rtl;">ميسازد و ازهار و اثمار اين عصر ، انتصارات و فتوحات باهره‌ای است که طليعهء عصر
</p>
<p style="direction:rtl;">ذهبی دور جمال ابهی خواهد بود .
</p>
<p style="direction:rtl;">ياران عزيز قوای دافعه نافذه ساريه از دو ظهور مستقلّ متعاقب و متتابع بر
</p>
<p style="direction:rtl;">اثر همم و مجهودات حاميان برگزيده امری که صيتش به اقصی نقطه عالم رسيده
</p>
<p style="direction:rtl;">واضحاً مشهوداً در مؤسّسات و مشروعات بهيّه بتدريج حلول مينمايد و مجسّم و
</p>
<p style="direction:rtl;">مصوّر و مشخّص ميگردد . و اين تأسيسات از مفاخر و امتيازات اين عصر است و بر
</p>
<p style="direction:rtl;">ماست که با رفتار و کردار خود اين عصر را مخلّد و جاويدان سازيم زيرا نفوذ و
</p>
<p style="direction:rtl;">تأثير مؤسّساتی که اکنون در حال تکوين است و بايد مآلاً سلطنت الهيّه که
</p>
<p style="direction:rtl;">حاکی از حلول عصر ذهبی جمال قدم است بر آن مستقرّ شود منوط و معلّق به مجهودات
</p>
<p style="direction:rtl;">حاليّه و علی الخصوص به درجه همّت و کوششی است که در تأسّی و اقتداء به روش
</p>
<p style="direction:rtl;">اسلاف دلير و جانفشان مبذول ميگردد .
</p>
<p style="direction:rtl;">ص ٤
</p>
<p style="direction:rtl;">مقصود اين عبد از مراجعه به حوادث سنين اوّليّهء امر که مشحون از جانفشانی و
</p>
<p style="direction:rtl;">دلاوری است ذکر تاريخ و حتّی بيان رئوس وقايع مهمّهء امر اللّه از بدو تأسيس
</p>
<p style="direction:rtl;">تا حال نيست و نيز قصد ندارم که قوّه نافذه‌ای که سبب ظهور اين حوادث گشته تشريح
</p>
<p style="direction:rtl;">و تبيين نمايم و يا درجه نفوذ و تأثير آنرا در اکثر ملل و اقوام و تشکيلات
</p>
<p style="direction:rtl;">بشری در اقطار مختلفه بيان کنم . تاريخ حقيقی حيات مؤمنين اوّليّهء عصر رسولی
</p>
<p style="direction:rtl;">اين امر نازنين و تحقيقات کاملی که مورّخين مُبرّز بهائی در مستقبل ايّام بعمل
</p>
<p style="direction:rtl;">خواهند آورد بيان بليغی از تاريخ آن اعصار در اختيار اخلاف خواهد گذاشت که در
</p>
<p style="direction:rtl;">حال حاضر انجام آن برای اين عبد مقدور نيست . منظور اصلی اين عبد در اين مرحله
</p>
<p style="direction:rtl;">خطير تاريخ بهائی آنست که توجّه بانيان نظم بديع حضرت بهآءاللّه را به پاره‌ای از
</p>
<p style="direction:rtl;">حقايق اساسی معطوف دارم که تشريح و تبيين آن آنان را در اجرای وظائف مهمّه‌شان
</p>
<p style="direction:rtl;">بنحوی مؤثّر کمک و مساعدت نمايد .
</p>
<p style="direction:rtl;">از اين گذشته مقام و موقعيّت بين المللی که امر اللّه تاکنون احراز نموده است
</p>
<p style="direction:rtl;">قطعاً مستلزم آنست که اصول اساسی آن کاملاً واضح و روشن گردد .
</p>
<p style="direction:rtl;">ص ٥
</p>
<p style="direction:rtl;">تقدّم شايان و بی مثيلی که امر بر اثر مجهودات باهره احبّای امريک حاصل نموده ،
</p>
<p style="direction:rtl;">توجّه موفوری که اوّلين مشرق الاذکار غرب در بين اجناس و اقوام مختلفه بوجود
</p>
<p style="direction:rtl;">آورده ، تأسيس و تحکيم مستمرّ مؤسّسات بهائی در بيش از چهل اقليم از اقاليم
</p>
<p style="direction:rtl;">مترقّيه ، انتشار کتب و آثار بهائی به بيست و پنج لغت از لغات کثير الأشاعه ،
</p>
<p style="direction:rtl;">موفّقيّت اخير قاطبهء احبّای ايران در ابتياع اراضی سوّمين مشرق الاذکار عالم در
</p>
<p style="direction:rtl;">جوار عاصمهء آن کشور ، اقداماتی که در آن اقليم برای تشکيل سريع اوّلين محفل
</p>
<p style="direction:rtl;">روحانی ملّی به عمل ميآيد و اعضايش اُمنای جامعه‌ای هستند که اکثريّت معتنابه
</p>
<p style="direction:rtl;">پيروان امر حضرت بهآءاللّه را تشکيل ميدهند ، طرح بنيان رکنی ديگر از ارکان بيت
</p>
<p style="direction:rtl;">عدل اعظم يعنی تأسيس اوّلين محفل روحانی ملّی در نيمکره جنوبی ، شهادتهای رسمی
</p>
<p style="direction:rtl;">که شفاهاً و کتباً از مقام سلطنت و دوائر دولت و محاکم بين المللی و رؤسای
</p>
<p style="direction:rtl;">اديان در توصيف اين امر داده شده ، شهرت و معروفيّتی که بر اثر مفتريات اعدای
</p>
<p style="direction:rtl;">لدود قديم و جديد حاصل نموده ، استخلاص جمعی از پيروانش از قيود شعائر و تعصّبات
</p>
<p style="direction:rtl;">مذهبی در متقدّمترين کشور اسلامی ،
</p>
<p style="direction:rtl;">ص ٦
</p>
<p style="direction:rtl;">کلّ دلالت بر آن دارد که جامعه غالبه اسم اعظم با سرعتی حيرت بخش مظفّراً
</p>
<p style="direction:rtl;">منصوراً در پيشرفت و تقدّم است .
</p>
<p style="direction:rtl;">احبّای عزيز در اين اوان که انظار عالميان بيش از پيش متوجّه ماست لازم
</p>
<p style="direction:rtl;">ميدانم برای ايفای وظائف و مسئوليّت‌هائی که به عنوان وليّ امر حضرت بهآءاللّه بر
</p>
<p style="direction:rtl;">عهده دارم حقايقی را تصريح و تأکيد نمايم که اساس امر بر آن استوار است و اوّل
</p>
<p style="direction:rtl;">وظيفه و تکليف ما حفظ و صيانت آن حقايق است .
</p>
<p style="direction:rtl;">اگر اين حقايق کما ينبغی و يليق مفهوم و در نهايت شجاعت اقامه گردد مطمئنّاً
</p>
<p style="direction:rtl;">قوای روحانی ما را تقويت نموده و در دفع حيل و تدبيرات خصم لدودی که همواره
</p>
<p style="direction:rtl;">مُترصّد فرصت است مساعد و ظهير ما خواهد بود .
</p>
<p style="direction:rtl;">به عقيده راسخ اين عبد اوّلين وظيفه هر يک از پيروان با وفای امر حضرت
</p>
<p style="direction:rtl;">بهآءاللّه آنست که همواره سعی موفور و مستمرّ مبذول دارد تا مقصد و اهميّت اين
</p>
<p style="direction:rtl;">امر اعظم را بهتر درک نمايد .
</p>
<p style="direction:rtl;">بديهی است عقول محدود بشری هرگز به عظمت ظهور و جامعيّت اين امر و
</p>
<p style="direction:rtl;">ص ٧
</p>
<p style="direction:rtl;">تقدّس اين امانت الهی چنانکه بايد و شايد راه نيابد . با اينحال بر ما فرض و
</p>
<p style="direction:rtl;">واجب است همواره بکوشيم تا حقايق و اصول و مبانی مخزونه در اين امر مبارک را
</p>
<p style="direction:rtl;">بهتر درک نمائيم زيرا به اين ترتيب در ترويج امر اللّه الهامات جديده رخ بگشايد
</p>
<p style="direction:rtl;">و سبب مزيد توفيق گردد .
</p>
<p style="direction:rtl;">در مکتوبی که به احبّای امريک در تبيين مقام حضرت باب مرقوم گرديد به عظمت بی
</p>
<p style="direction:rtl;">مثيل ظهور حضرت بهآءاللّه که حضرت باب خود را مُبشّر حقير و خاضع آن خوانده است
</p>
<p style="direction:rtl;">اجمالاً اشاره گشت . حضرت اعلی که بفرموده حضرت بهآءاللّه در کتاب مستطاب
</p>
<p style="direction:rtl;">ايقان همان قائم موعودی است که بنفسه بيست و پنج حرف از بيست و هفت حرفی را که
</p>
<p style="direction:rtl;">جميع انبياء مأمور به بيان آن بوده ظاهر فرموده است بر اعظميّت و اکمليّت ظهور
</p>
<p style="direction:rtl;">متعاقب خويش شهادت داده . در کتاب بيان فارسی ميفرمايد : " نطفه ظهور بعد اقوی
</p>
<p style="direction:rtl;">از جميع اهل بيان بوده و خواهد بود . " و نيز : " قد کتبت جوهرة فی ذکره و هُو
</p>
<p style="direction:rtl;">انّه لا يستشار باشارتی و لا بما نزّل فی البيان " و نيز : " انّ البيان و من
</p>
<p style="direction:rtl;">فيه طائف فی حول قول من يُظهره اللّه
</p>
<p style="direction:rtl;">ص ٨
</p>
<p style="direction:rtl;">بمثل ما کان الألف ( انجيل ) و من فيه طائف فی حول قول محمّد رسول اللّه " و
</p>
<p style="direction:rtl;">نيز " اگر يک آيه از آيات من يُظهره اللّه را تلاوت کنی اعزّتر خواهد بود از
</p>
<p style="direction:rtl;">آنکه کلّ بيان را ثبت کنی ... امروز بيان در مقام نطفه است و در اوّل ظهور من
</p>
<p style="direction:rtl;">يظهره اللّه آخر کمال بيان است ... بيان و مؤمنين به بيان مشتاق ترند بسوی او از
</p>
<p style="direction:rtl;">اشتياق هر حبيبی به محبوب خود ... کلّ بهآء بيان من يظهره اللّه است کلّ رحمت
</p>
<p style="direction:rtl;">از برای کسی که ايمان به او آورد و کلّ نقمت از برای کسی که به او ايمان نياورد ."
</p>
<p style="direction:rtl;">و نيز در توقيعی خطاب به سيّد يحيی دارابی ، که به وحيد معروف و در علم و دانش
</p>
<p style="direction:rtl;">و قوّه فصاحت و بلاغت و نفوذ سرآمد اصحاب و اقران بود ، چنين انذار ميفرمايد :
</p>
<p style="direction:rtl;">" فو الّذی فلق الحَبّة و برأ النّسمة لو ايقنت بانّک يوم ظهوره لا تؤمن به لأرفعت 
</p>
<p style="direction:rtl;">عنک حکم الايمان ... و لو علمت انّ احداً من النّصاری يؤمن به لجعلته قرّة
</p>
<p style="direction:rtl;">عينای و احکمت عليه فی ذلک الظّهور بالايمان من دون ان اشهد عليه من شیء . "
</p>
<p style="direction:rtl;">و در يکی از مناجاتهائی که با حضرت بهآءاللّه راز و نياز ميفرمايد : " سبحانک
</p>
<p style="direction:rtl;">اللّهمّ يا الهی ما اصغر ذکری و ما ينسب اِليّ الّا اذا اريد ان انسبه اليک فلتقبلنی و ما ينسب
</p>
<p style="direction:rtl;">ص ٩
</p>
<p style="direction:rtl;">اِليّ بفضلک . "
</p>
<p style="direction:rtl;">و نيز در قيّوم الأسمآء که در تفسير سوره يوسف نازل گشته و به شهادت صاحب
</p>
<p style="direction:rtl;">کتاب ايقان " اوّل و اعظم و اکبر جميع کتب " حضرت باب است اين کلمات که اشاره به
</p>
<p style="direction:rtl;">حضرت بهآءاللّه است زيارت ميشود : " يا سيّد الاکبر ما انا بشیء الّا و قد
</p>
<p style="direction:rtl;">اقامتنی قدرتک علی الأمر ما اتّکلت فی شیء الّا عليک و ما اعتصمت فی الأمر الّا اِليک
</p>
<p style="direction:rtl;">... يا بقيّة اللّه قد فديت بکلّی لک و رضيت السّبّ فی سبيلک و ما تمنيّت الّا
</p>
<p style="direction:rtl;">القتل فی محبّتک و کفی باللّه العليّ معتصماً قديما . " و نيز در همان تفسير
</p>
<p style="direction:rtl;">خطاب به آن حضرت ميفرمايد : " و هنالک فاظهر من السّرّ سرّاً علی قدر سمّ الأبرة
</p>
<p style="direction:rtl;">فی طور الاکبر ليموتنّ الطّوريّون فی السّيناء عند مطلع رشح من ذلک النّور المهيمن
</p>
<p style="direction:rtl;">الحمراء باذن اللّه الحکيم . "
</p>
<p style="direction:rtl;">دليل ديگری که گواه عظمت شريعت حضرت بهآءاللّه است اين قسمت از لوح حضرت
</p>
<p style="direction:rtl;">عبدالبهآء است که به افتخار يکی از احبّای معروف زردشتی صادر گرديده :
</p>
<p style="direction:rtl;">قوله الأعلی : " در خصوص توقّف آفتاب مرقوم نموده بودی که در کتاب
</p>
<p style="direction:rtl;">ص ١٠
</p>
<p style="direction:rtl;">زردشتيان مرقوم است که در آخر دوره مقرّر است که اين توقّف در سه ظهور واقع گردد .
</p>
<p style="direction:rtl;">در ظهور اوّل ده روز آفتاب در وسط آسمان توقّف نمايد . در ظهور ثانی بيست روز .
</p>
<p style="direction:rtl;">در ظهور ثالث سی روز . بدانکه ظهور اوّل در اين خبر ظهور حضرت رسول است که شمس
</p>
<p style="direction:rtl;">حقيقت در آن بُرج ده روز استقرار داشت و هر روز عبارت از يک قرن است و آن صد سال
</p>
<p style="direction:rtl;">به اين حساب هزار سال ميشود و آن دور و کور محمّدی بود که بعد از غروب نجوم امامت
</p>
<p style="direction:rtl;">تا ظهور حضرت اعلی هزار سال است و ظهور ثانی ظهور نقطه اُولی روحی له الفداء است
</p>
<p style="direction:rtl;">که شمس حقيقت در آن دور بيست سال در آن نقطه استقرار داشت بدايتش سنه شصت هجری
</p>
<p style="direction:rtl;">بود و نهايتش سنه هشتاد و در دور جمال مبارک چون شمس حقيقت در برج الهی که
</p>
<p style="direction:rtl;">خانهء شمس است طلوع و اشراق فرمود مدّت استقرارش عدد سی بود که آن نهايت مدّت
</p>
<p style="direction:rtl;">استقرار آفتاب است در يک برج تمام لهذا امتدادش بسيار اقلّاً پانصد هزار سال . "
</p>
<p style="direction:rtl;">از تفسير صريح و تبيين قاطع اين نبوّت قديمه واضح و مبرهن است که اهل بهآء
</p>
<p style="direction:rtl;">ص ١١
</p>
<p style="direction:rtl;">بايد طرّاً شريعت محمّدی را ظهوری مستقلّ و من عند اللّه دانند . و نيز اين
</p>
<p style="direction:rtl;">بيانات تلويحاً دلالت بر حقّانيّت امامت يعنی سلاله طاهره ئی دارد که حضرت باب
</p>
<p style="direction:rtl;">از فرد ممتاز آن منشعب و آن سلاله مدّت دويست و شصت سال واسطهء فيض الهی بوده
</p>
<p style="direction:rtl;">و يکی از ثقلين ثمين شريعت مقدّسهء اسلام بشمار ميرفته .
</p>
<p style="direction:rtl;">بعلاوه بايد معترف بود که نبوّت فوق دلالت بر استقلال شريعت بابيّه داشته و
</p>
<p style="direction:rtl;">متضمّن و مؤيّد اين حقيقت است که چون هر ظهوری اکمل از ظهور قبل است لذا فيوضات
</p>
<p style="direction:rtl;">الهيّه که هر نبيّ در عصر خود به نوع بشر افاضه مينمايد بالنّسبه به عصر قبل که
</p>
<p style="direction:rtl;">ميزان استعداد به آن پايه نبوده است اعظم و ازيد خواهد بود ، لذا صرفنظر از
</p>
<p style="direction:rtl;">فضيلت و امتياز ذاتيّهء ديگری که ممکن است برای آئين بهائی قائل بود ، اين نبوّت
</p>
<p style="direction:rtl;">به تنهائی دلالت بر قدرت و عظمت بی نظير ظهور حضرت بهآءاللّه مينمايد . ظهوری
</p>
<p style="direction:rtl;">که برای فهم قوای مکنونهء آن طفل سبق خوانيم و هرگز به درک ظهورات و بروزات
</p>
<p style="direction:rtl;">کاملهء آن موفّق نخواهيم شد .
</p>
<p style="direction:rtl;">هر گاه به حقايق و معانی عاليهء امر حضرت بهآءاللّه کما هُو حقّه توجّه و تعمّق نمائيم
</p>
<p style="direction:rtl;">ص ١٢
</p>
<p style="direction:rtl;">بايد آئين بهائی را در اعلی رتبه يک کور عظيم و آخرين مرحله يک سلسله ظهوراتی
</p>
<p style="direction:rtl;">قرار دهيم که بر حسب استعداد و تکامل نوع بشر يکی پس از ديگری ظاهر گرديده و
</p>
<p style="direction:rtl;">کلّاً مقدّمه اين ظهور اعظم بوده‌اند .
</p>
<p style="direction:rtl;">اين ظهورات که از آدم شروع و به حضرت باب منتهی ميشوند همواره طريق را صاف و
</p>
<p style="direction:rtl;">هموار کرده و بنهايت تأکيد حلول يوم الايّام را که ميقات ظهور موعود کلّ اعصار
</p>
<p style="direction:rtl;">است بشارت داده‌اند .
</p>
<p style="direction:rtl;">الواح و آثار حضرت بهآءاللّه کاملاً شاهد و گواه اين حقيقت است و مختصر
</p>
<p style="direction:rtl;">توجّه به بياناتی که حضرت بهآءاللّه کراراً در وصف ظهور خود به کمال هيمنه و
</p>
<p style="direction:rtl;">قدرت اظهار فرموده‌اند اهميّت اين ظهور اعظم را که آن حضرت واسطه ابلاغ آن
</p>
<p style="direction:rtl;">بوده‌اند کاملاً روشن و مبرهن خواهد نمود . بنابراين برای آنکه اهميّت و مفهوم
</p>
<p style="direction:rtl;">اين ظهور اعظم بهتر درک گردد بايد نظر را به آثار و الواح صادره از کلک جمال
</p>
<p style="direction:rtl;">اقدس ابهی که مبدأ و منشأ اين ظهور مهيمن خطير است معطوف داشت .
</p>
<p style="direction:rtl;">جمال اقدس ابهی و همچنين حضرت اعلی و حضرت عبدالبهآء در ذکر اين ظهور بی مثيل
</p>
<p style="direction:rtl;">ص ١٣
</p>
<p style="direction:rtl;">و عديل و قوای عجيبه دافعهء آن و در وصف اين يوم که اهل عالم قرنها در انتظار آن
</p>
<p style="direction:rtl;">بسر ميبرده و نيز در بيان علوّ مقام نفوسی که معترف بر حقايق مکنونهء اين ظهور
</p>
<p style="direction:rtl;">گرديده‌اند چنان گنجينه نفيسی از آثار مقدّسه برای اخلاف به يادگار گذاشته‌اند که
</p>
<p style="direction:rtl;">نسل حاضر کما ينبغی و يليق پی به ارزش آن نبرد . اين قبيل آيات و الواح بقدری
</p>
<p style="direction:rtl;">مهيمن و لطيف است که فقط نفوسی که در لسان نزولی تبحّر دارند ممکن است به قدر و
</p>
<p style="direction:rtl;">ارزش آن پی برند و به حدّی زياد است که برای جمع آوری قسمتهای مهمّهء آن بايد به
</p>
<p style="direction:rtl;">تنهائی کتابی تأليف گردد .
</p>
<p style="direction:rtl;">آنچه فعلاً مقدور است ذکر مُنتخباتی است که از الواح کثيره استخراج گشته :
</p>
<p style="direction:rtl;">حضرت بهآءاللّه ميفرمايد : " تاللّه الحقّ انّ الامر عظيم عظيم هذه کلمة
</p>
<p style="direction:rtl;">کرّرناها فی اکثر الالواح لعلّ يتنبّه بها العباد . "
</p>
<p style="direction:rtl;">و نيز به اصرح بيان ميفرمايد : " و نفسی الحقّ قد انتهت الظّهورات اِلی هذا الظّهور الأعظم . "
</p>
<p style="direction:rtl;">" آنچه در اين ظهور امنع اعلی ظاهر شده در هيچ عصری از اعصار ظاهر نشده
</p>
<p style="direction:rtl;">ص ١٤
</p>
<p style="direction:rtl;">و نخواهد شد . "
</p>
<p style="direction:rtl;">و نيز مخاطباً لنفسه ميفرمايد : " انّه هو الّذی سمّی فی التّوراة بيهوه و فی
</p>
<p style="direction:rtl;">الانجيل بروح الحقّ و فی الفرقان بالنّبأ العظيم . "
</p>
<p style="direction:rtl;">" قل هذا لهو الّذی لولاه ما أُرسل رسولٌ و ما نُزِّل کتابٌ يشهد بذلک کلّ
</p>
<p style="direction:rtl;">الأشياء . " و نيز : " کلام اللّه و لو انحصر بکلمة لا تعادلها کتب العالمين
</p>
<p style="direction:rtl;">. " " اکثری از ناس به بلوغ نرسيده‌اند و الّا بابی از علم بر وجه عباد مفتوح
</p>
<p style="direction:rtl;">ميفرمود که کلّ من فی السّموات و الأرض به افاضهء قلميّهء او از علم ما سوی خود
</p>
<p style="direction:rtl;">را غنی مشاهده نموده بر اعراش سکون مستقرّ ميشدند . "
</p>
<p style="direction:rtl;">" قل تاللّه قد رقم قلم القدس من رحيق المسک علی جبينی البيضاء بخطّ ابهی ان
</p>
<p style="direction:rtl;">يا ملأ الأرض و السّماء انّ هذا لهو المحبوب الّذی ما شهدت عين الابداع مثله
</p>
<p style="direction:rtl;">و لا عين الاختراع شبهه و انّه لهو الّذی قرّت بجماله عين اللّه الملک العزيز الجميل . "
</p>
<p style="direction:rtl;">و نيز خطاب به امّت مسيح ميفرمايد : " قل يا ملأ الانجيل قد فتح باب
</p>
<p style="direction:rtl;">ص ١٥
</p>
<p style="direction:rtl;">السّمآء و اتی من صعد اليها و انّه ينادی فی البرّ و البحر و يبشّر الکلّ
</p>
<p style="direction:rtl;">بهذا الظّهور الّذی به نطق لسان العظمة قد اتی الوعد و هذا هو الموعود الابن
</p>
<p style="direction:rtl;">فی الوادی المقدّس ينادی لبّيک اللّهمّ لبّيک ... و الطّور يطوف حول البيت و
</p>
<p style="direction:rtl;">الشّجر ينادی قد اتی المقصود بمجده المنيع قل قد جاء الأب و کمل ما وعدتم
</p>
<p style="direction:rtl;">به فی ملکوت اللّه هذه کلمة سترها الابن اذ قال لمن حوله انتم اليوم لا
</p>
<p style="direction:rtl;">تحملونها ... قد جاء روح الحقّ ليرشدکم اِلی جميع الحقّ ... قل هذا هو الّذی
</p>
<p style="direction:rtl;">مجّد الأبن و رفع امره ."
</p>
<p style="direction:rtl;">و نيز : " قل قد اتی معزّی الّذی وعدتم به فی کلّ الالواح و قد جائکم ليتمّ
</p>
<p style="direction:rtl;">الحکمة و البيان اذاً تفحّصوا فی اقطار العالم لعلّ تجدونه . "
</p>
<p style="direction:rtl;">" يا کرمل بَشّری صهيون قولی اتی المکنون بسلطان غلب العالم و بنور ساطع به
</p>
<p style="direction:rtl;">اشرقت الأرض و من عليها ... اسرعی ثمّ طوفی مدينة اللّه الّتی نزّلت من
</p>
<p style="direction:rtl;">السّمآء و کعبة اللّه الّتی کانت مطاف المقرّبين و المخلصين و الملائکة العالين . "
</p>
<p style="direction:rtl;">و نيز در جای ديگر : " قل انّی انا المذکور بلسان الاشعيا و زيّن باسمی
</p>
<p style="direction:rtl;">التّورية و الانجيل . " " انّ الطّور يطوف حول مطلع الظّهور و الرّوح ينادی من الملکوت
</p>
<p style="direction:rtl;">ص ١٦
</p>
<p style="direction:rtl;">هلمّوا و تعالوا يا ابناء الغرور هذا يوم فيه سرع کوم اللّه شوقاً للقائه و صاح
</p>
<p style="direction:rtl;">الصّهيون قد اتی الوعد و ظهر ما هو المکتوب فی الواح اللّه المتعالی العزيز
</p>
<p style="direction:rtl;">المحبوب . " " قد اخذ الاهتزاز ارض الحجاز و حرّکتها نسمة الوصال تقول يا ربّی
</p>
<p style="direction:rtl;">المتعال لک الحمد بما احييتنی نفحات وصلک بعد الّذی اماتنی هجرک طوبی لمن اقبل
</p>
<p style="direction:rtl;">اليک و ويل للمعرضين . " " قل قد اتی ايليا و طاف العرش فی البکور و الاصال . "
</p>
<p style="direction:rtl;">" امروز سليمان بابساط طائف حول است و به اين کلمه عليا ناطق : قد اقبلت
</p>
<p style="direction:rtl;">اليک يا مولی العالم منقطعاً عمّا عندی آملاً ما عندک . "
</p>
<p style="direction:rtl;">و نيز در لوحی از يراعهء حضرت بهآءاللّه اندکی قبل از سرگونی به عکّا منفای
</p>
<p style="direction:rtl;">مقصّرين و مجرمين اين کلمات مسطور :
</p>
<p style="direction:rtl;">" هذا يوم لو ادرکه محمّد رسول اللّه لقال قد عرفناک يا مقصود المرسلين و لو
</p>
<p style="direction:rtl;">ادرکه الخليل ليضع وجهه علی التّراب خاضعاً للّه ربّک و يقول قد اطمئنّ قلبی يا
</p>
<p style="direction:rtl;">اله من فی ملکوت السّموات و الأرضين و اشهدتنی ملکوت امرک و جبروت اقتدارک ...
</p>
<p style="direction:rtl;">لو ادرکه الکليم ليقول لک الحمد بما اريتنی جمالک و جعلتنی من الزّائرين . "
</p>
<p style="direction:rtl;">ص ١٧
</p>
<p style="direction:rtl;">" قد اخذ اهتزاز الوصال شطر الجنوب و الشّمال نسمع نداء البطحاء تقول لک الحمد
</p>
<p style="direction:rtl;">يا ربّی الأبهی بما تضوّع عرف قميص وصلک فی تلک الدّيار و من جهة اخری ارتفع
</p>
<p style="direction:rtl;">النّداء من المسجد الاقصی يقول لک الحمد بما احييتنی نفحات قربک بعد اذ اماتنی
</p>
<p style="direction:rtl;">هجرک يا محبوب من فی الأرضين و السّموات . "
</p>
<p style="direction:rtl;">و نيز در باره قدرت و عظمت غالبه خويش ميفرمايد :
</p>
<p style="direction:rtl;">" تاللّه الحقّ لو يقوم واحد علی حُبّ البهآء فی ارض الانشاء و يحارب معه کلّ
</p>
<p style="direction:rtl;">من فی الأرض و السّمآء ليغلّبه اللّه عليهم اظهاراً لقدرته و ابرازاً لسلطنته ."
</p>
<p style="direction:rtl;">" فو اللّه الّذی لا اله الّا هو لو يقوم احد منکم علی نصرة امرنا
</p>
<p style="direction:rtl;">ليغلّبُه اللّه علی مائة الف و لو ازداد فی حبّه ليغلّبه اللّه علی من فی
</p>
<p style="direction:rtl;">السّموات و الأرض کذلک نفخنا روح القدرة فی کلّ الاشطار . "
</p>
<p style="direction:rtl;">و در توصيف عصر ظهور خود ميفرمايد : " امروز سيّد روزها و سلطان ايّام‌هاست . "
</p>
<p style="direction:rtl;">" امروز روزی است که در آن محبوب عالم يعنی کسی که از ازل الازال مقصود
</p>
<p style="direction:rtl;">عالميان بوده ظاهر گشته است . " ( ترجمه )
</p>
<p style="direction:rtl;">ص ١٨
</p>
<p style="direction:rtl;">" امروز عالم به انوار ظهور منوّر و جميع اشياء به ذکر و ثنا و فرح و سرور
</p>
<p style="direction:rtl;">مشغول . در کتب الهی از قبل و بعد بياد اين يوم مبارک عيش اعظم بر پا طوبی
</p>
<p style="direction:rtl;">از برای نفسی که فائز شد و به مقام يوم آگاه گشت . "
</p>
<p style="direction:rtl;">" اگر ناس به ذرّه‌ای از اين تسبيح و توصيف کما ينبغی و يليق پی ميبردند چنان
</p>
<p style="direction:rtl;">مستغرق دريای سرور ميشدند که بکلّی متحيّر و منصعق ميگشتند و از افق عرفان ساطع
</p>
<p style="direction:rtl;">و مشرق مشاهده ميشدند . " ( ترجمه )
</p>
<p style="direction:rtl;">و نيز ميفرمايد : " ای اهل عالم انصاف دهيد آيا سزاوار است نفسی را تکذيب
</p>
<p style="direction:rtl;">کنيد که کليم ( موسی ) آرزوی لقايش را مينمود و حبيب ( محمّد ) در اشتياق وصالش
</p>
<p style="direction:rtl;">بسر ميبرد و روح اللّه ( مسيح ) از شدّت محبّتش به آسمان عروج فرمود و نقطه
</p>
<p style="direction:rtl;">اولی در سبيلش جان رايگان نثار کرد . " ( ترجمه )
</p>
<p style="direction:rtl;">و نيز پيروان خود را به اين بيان متذکّر ميدارد :
</p>
<p style="direction:rtl;">" وقت را غنيمت شماريد چه که قرون و اعصار به آنی از آن معادله ننمايد ...
</p>
<p style="direction:rtl;">آفتاب و ماه شبه اين يوم را نديده ... شکّی نبوده و نيست که ايّام مظاهر حقّ جلّ جلاله
</p>
<p style="direction:rtl;">ص ١٩
</p>
<p style="direction:rtl;">به حقّ منسوب و در مقامی به ايّام اللّه مذکور و لکن اين يوم غير ايّام‌هاست . از
</p>
<p style="direction:rtl;">ختميّت خاتم مقام اين يوم ظاهر و مشهود . "
</p>
<p style="direction:rtl;">و نيز در ذکر قوائی که در هُويّت امر مستور حضرت بهآءاللّه به اين ندای احلی ناطق :
</p>
<p style="direction:rtl;">" از حرکت قلم اعلی روح جديد معانی به امر آمر حقيقی در اجساد و الفاظ دميده
</p>
<p style="direction:rtl;">شد و آثارش در جميع اشيای عالم ظاهر و هويدا . اينست بشارت اعظم که از قلم
</p>
<p style="direction:rtl;">مظلوم جاری شده . "
</p>
<p style="direction:rtl;">و نيز در مقام ديگر :
</p>
<p style="direction:rtl;">" امر عظيم است و مطلب بزرگ و يوم يومی است که ميفرمايد : " يا بُنيّ انّها ان
</p>
<p style="direction:rtl;">تک مثقال حبّة من خردل فتکن فی صخرة او فی السّموات او فی الارض يأت بهآءاللّه
</p>
<p style="direction:rtl;">انّ اللّه لطيف خبير . "
</p>
<p style="direction:rtl;">" تاللّه الحقّ اليوم اگر ذرّه از جوهر در صد هزار من سنگ محفوظ باشد و در خلف
</p>
<p style="direction:rtl;">سبعة ابحر مستور هرآينه دست قدرت الهی او را ظاهر فرمايد و آن ذرّهء جوهر را از
</p>
<p style="direction:rtl;">او فصل نمايد . "
</p>
<p style="direction:rtl;">ص ٢٠
</p>
<p style="direction:rtl;">" نفسی که از ماء امر الهی سقايه شد به جميع نعم و آلاء باقيه که از طرف
</p>
<p style="direction:rtl;">خداوند از اوّل لا اوّل الی آخر لا آخر مُقدّر گشته فائز شود . " ( ترجمه )
</p>
<p style="direction:rtl;">" هر حرفی که از فم عنايت نازل دارای روح حياتی است که ميتواند خلق جديدی را
</p>
<p style="direction:rtl;">خلق نمايد و احدی جز خداوند بر اين قدرت غالبه پی نبرد انّه علی کُلّ شیء عليما . " ( ترجمه )
</p>
<p style="direction:rtl;">" لو نريد ان نظهر من ذرّةٍ شموساً لا لهنّ بداية و لا نهاية لنقدر و نظهر
</p>
<p style="direction:rtl;">کلّهنّ بامری فی اقلّ من حين و لو نريد ان نبعث من قطرة بحور السّموات و الأرض و
</p>
<p style="direction:rtl;">نفصّل من حرف علم ما کان و ما يکون . "
</p>
<p style="direction:rtl;">" عنده لأسم لو يلقيه علی السّمّ لينقلب بالدّرياق الاعظم . "
</p>
<p style="direction:rtl;">و نيز در باره علوّ مقام مؤمن حقيقی ميفرمايد :
</p>
<p style="direction:rtl;">" قسم به حزن جمال ذوالجلال که از برای مقبل مقامی مُقدّر شده که اگر اقلّ من
</p>
<p style="direction:rtl;">سمّ ابره از آن مقام بر اهل ارض ظاهر شود جميع از شوق هلاک شوند اينست که در
</p>
<p style="direction:rtl;">حيات ظاهره مقامات مؤمنين از خود مؤمنين مستور شده . "
</p>
<p style="direction:rtl;">ص ٢١
</p>
<p style="direction:rtl;">و نيز ميفرمايد : " لو کشف الغطاء لينصعق من فی الامکان من مقامات الّذين
</p>
<p style="direction:rtl;">توجّهوا اِلی اللّه و انقطعوا فی حبّه عن العالمين . "
</p>
<p style="direction:rtl;">و نيز در بيان امتياز اين ظهور نسبت به ظهور قبل ميفرمايد :
</p>
<p style="direction:rtl;">" اگر اليوم کلّ من فی السّموات و الأرض حروف بيانيّه شوند که به صد هزار
</p>
<p style="direction:rtl;">رتبه از حروفات فرقانيّه اعظم و اکبرند و اقلّ من آن در اين امر توقّف نمايند از
</p>
<p style="direction:rtl;">معرضين عند اللّه محسوبند و از احرف نفی منسوب . "
</p>
<p style="direction:rtl;">" اليوم فضلی ظاهر شده که در يک يوم و ليل اگر کاتب از عهده بر آيد معادل بيان
</p>
<p style="direction:rtl;">فارسی از سمآء قدس ربّانی نازل ميشود . "
</p>
<p style="direction:rtl;">و نيز در خطابی به ابناء وطن خويش ميفرمايد :
</p>
<p style="direction:rtl;">" اعلموا يا ملأ الأعجام بانّکم لو تقتلوننی يقوم اللّه احداً مقامی و هذه من
</p>
<p style="direction:rtl;">سنّة اللّه قد خلت من قبل و لن تجدوا لسنّته لا من تبديل و لا من تحويل ." " و لو
</p>
<p style="direction:rtl;">يسترون النّور فی البرّ انّه يظهر من قطب البحر و يقول انّی محيی العالمين ... و
</p>
<p style="direction:rtl;">لو يلقونه فی بئر ظلماء يجدونه فی اعلی الجبال ينادی قد اتی المقصود بسلطان
</p>
<p style="direction:rtl;">العظمة و الاستقلال
</p>
<p style="direction:rtl;">ص ٢٢
</p>
<p style="direction:rtl;">و لو يدفنونه فی الأرض يطلع من اُفق السّمآء و ينطق باعلی النّداء قد اتی
</p>
<p style="direction:rtl;">البهآء بملکوت اللّه المُقدّس العزيز المختار . "
</p>
<p style="direction:rtl;">و نيز در ضمن بيانی حيرت انگيز ميفرمايد : " قد کنز فی هذا الغلام من لحن
</p>
<p style="direction:rtl;">لو يظهر اقلّ من سمّ الأبرة لتندکّ الجبال و تصفرّ الأوراق و تسقط الاثمار من الاشجار
</p>
<p style="direction:rtl;">و تخرّ الاذقان و توجّه الوجوه لهذا الملک الّذی تجده علی هيکل النّار فی هيئة النّور
</p>
<p style="direction:rtl;">و مرّة تشهده علی هيئة الأمواج فی هذا البحر الموّاج و مرّةً تشهده کالشّجر الّتی
</p>
<p style="direction:rtl;">اصلها ثابت فی الأرض الکبرياء و ارتفعت اغصانها ثمّ افنانها اِلی مقام الّذی
</p>
<p style="direction:rtl;">صعد عن وراء عرش عظيم . "
</p>
<p style="direction:rtl;">و نيز در بشارت به نظمی که بر اثر قوّهء غالبه شريعت اللّه بايد بعداً ظاهر
</p>
<p style="direction:rtl;">و آشکار گردد از قلم اعلی چنين نازل :
</p>
<p style="direction:rtl;">" قد اضطرب النّظم من هذا النّظم الأعظم و اختلف التّرتيب بهذا البديع الّذی
</p>
<p style="direction:rtl;">ما شهدت عين الأبداع شبهه . "
</p>
<p style="direction:rtl;">" ... انّه وضع امره علی اساس ثابت راسخ متين لا تزعزعه ارياح العالم و لا اشارات
</p>
<p style="direction:rtl;">ص ٢٣
</p>
<p style="direction:rtl;">الاُمم . "
</p>
<p style="direction:rtl;">و نيز در سوره هيکل که يکی از مهمترين کتب حضرت بهآءاللّه است آيات
</p>
<p style="direction:rtl;">بيّنات ذيل که هر يک مدلّ بر قوّه غالبه مودوعه در اين ظهور الهی است چنين مسطور است :
</p>
<p style="direction:rtl;">" قل لا يری فی هيکلی الّا هيکل اللّه و لا فی جمالی الّا جماله و لا فی
</p>
<p style="direction:rtl;">کينونتی الّا کينونته و لا فی ذاتی الّا ذاته و لا فی حرکتی الّا حرکته و لا فی
</p>
<p style="direction:rtl;">سکونی الّا سکونه و لا فی قلمی الّا قلمه العزيز المحمُود قل لم يکن فی نفسی
</p>
<p style="direction:rtl;">الّا الحقّ و لا يری فی ذاتی الّا اللّه . "
</p>
<p style="direction:rtl;">" قل انّ الرّوح القدس قد خلق بحرف ممّا نزّل من هذا الرّوح الاعظم ان کنتم تفقهون . "
</p>
<p style="direction:rtl;">" و عندنا علم لو نلقی علی الکائنات کلمة منه ليوقننّ کلّ به ظهور اللّه و
</p>
<p style="direction:rtl;">علمه و يطّلعنّ علی اسرار العلوم کلّها و يبلغنّ مقاماً يرون انفسهم اغنياء عن
</p>
<p style="direction:rtl;">علوم الاوّلين و الآخرين و لنا علوم أُخری الّتی لا نقدر ان نذکر حرفاً منها
</p>
<p style="direction:rtl;">و لا النّاس يستطيعنّ ان يسمعنّ ذکراً منها کذلک ننبأ لکم بعلم اللّه العالم الخبير . "
</p>
<p style="direction:rtl;">ص ٢٤
</p>
<p style="direction:rtl;">" و يبعث بارادته خلقاً ما اطّلع عليهم احدٌ الّا نفسه المهيمن القيّوم . "
</p>
<p style="direction:rtl;">" سوف يخرج اللّه من اکمام القدرة ايادی القوّة و الغلبة و يبعث قوماً ينصرنّ
</p>
<p style="direction:rtl;">الغلام و يطهّرنّ الأرض من دنس کلّ مشرک مردود و يقومنّ علی الأمر و يفتحنّ
</p>
<p style="direction:rtl;">البلاد باسمی المقتدر القيّوم و يدخلنّ خلال الدّيار و يأخذ رعبهم کلّ العباد
</p>
<p style="direction:rtl;">هذا من بطش اللّه انّ بطشه شديد . "
</p>
<p style="direction:rtl;">دوستان عزيز اين است نصوصی از الواح مبارکهء حضرت بهآءاللّه که در وصف اين
</p>
<p style="direction:rtl;">ظهور اعظم نازل گشته . نبذه‌ای از آيات حضرت اعلی نيز که هر يک مؤيّد عظمت اين
</p>
<p style="direction:rtl;">ظهور است از قبل اشاره گرديد . تنها آنچه باقی مانده ذکر شواهدی از الواح حضرت
</p>
<p style="direction:rtl;">عبدالبهآء مبيّن منصوص آيات اللّه است که اين موضوع مهمّ را تبيين و نکات
</p>
<p style="direction:rtl;">دقيقه ئی آنرا تشريح مينمايد و فی الحقيقه در مکاتيب و الواح حضرت عبدالبهآء همان
</p>
<p style="direction:rtl;">درجه صراحتی که حضرت بهآاللّه و حضرت اعلی در توصيف و تمجيد اين ظهور منيع
</p>
<p style="direction:rtl;">بکار برده‌اند ملاحظه ميشود . از جمله در يکی از الواحی که در اوائل دوره ميثاق
</p>
<p style="direction:rtl;">صادر گشته اين بيان مبارک مذکور :
</p>
<p style="direction:rtl;">ص ٢٥
</p>
<p style="direction:rtl;">" قرنها بگذرد و دهرها به سر آيد و هزاران اعصار منقضی شود تا شمس حقيقت در
</p>
<p style="direction:rtl;">برج اسد و خانهء حمل طلوع و سطوع نمايد ... چه قدر شکرانه لازم و چه قدر حمد و
</p>
<p style="direction:rtl;">ثنا سزاوار که به اين نعمت عظمی موفّق و مؤيّد گشته‌ايم ، صد هزاران جان فدای
</p>
<p style="direction:rtl;">اين فوز و فلاح ، صد هزاران جان قربان چنين لطف و نجاح ... "
</p>
<p style="direction:rtl;">و نيز ميفرمايد : " اولياء پيشينيان چون تصوّر و تخطّر عصر جمال مبارک
</p>
<p style="direction:rtl;">مينمودند منصعق ميشدند و آرزوی دقيقه ئی ميکردند . "
</p>
<p style="direction:rtl;">" جميع اولياء در اعصار و قرون ماضيه گريان و سوزان آرزوی آنی از ايّام اللّه
</p>
<p style="direction:rtl;">را مينمودند و در اين حسرت از اين عالم فانی به جهان باقی شتافتند . "
</p>
<p style="direction:rtl;">" فضل و جود جمال ابها را مشاهده نمائيد که ما را بدون استعداد و استحقاق ،
</p>
<p style="direction:rtl;">محض فضل و اشفاق در اين قرن اشراق ، روح و حيات بخشيد و در ظلّ راية شاهد آفاق
</p>
<p style="direction:rtl;">محشور فرمود و به موهبتی مخصّص داشت که منتها آرزوی بزرگواران بود . "
</p>
<p style="direction:rtl;">" اليوم حقايق مقدّسهء ملأ اعلی در جنّت عليا آرزوی رجوع به اين عالم
</p>
<p style="direction:rtl;">مينمايند تا موفّق به خدمتی به آستان جمال ابهی گردند و به عبوديّت عتبهء مقدّسه قيام کنند . "
</p>
<p style="direction:rtl;">ص ٢٦
</p>
<p style="direction:rtl;">و در لوحی ديگر که به ترقّی و پيشرفت امر اللّه در مستقبل ايّام اشاره شده ميفرمايد :
</p>
<p style="direction:rtl;">" عنقريب از جميع اقطار عالم ندای بلی بلی و لبّيک لبّيک مرتفع خواهد شد چه که
</p>
<p style="direction:rtl;">مفرّی از برای احدی نبوده و نيست . "
</p>
<p style="direction:rtl;">" اين موهبت عظمی و اين منقبت کبری حال اساسش به يد قدرت الهيّه در عالم
</p>
<p style="direction:rtl;">امکان در نهايت متانت بنيان بنياد يافت و به تدريج آنچه در هُويّت دور مقدّس است
</p>
<p style="direction:rtl;">ظاهر و آشکار گردد . الآن بدايت انبات و آغاز ظهور آيات بيّنات در آخر اين قرن
</p>
<p style="direction:rtl;">و عصر معلوم و واضح گردد که چه بهار روحانی بود و چه موهبت آسمانی . "
</p>
<p style="direction:rtl;">و نيز در باره علوّ مقام مؤمن حقيقی به اين ظهور ميفرمايد :
</p>
<p style="direction:rtl;">" مؤمنين اين ظهور به مقام انبيای بنی اسرائيل رسند امّا نه انبيای اولو العزم . "
</p>
<p style="direction:rtl;">و نيز راجع به ظهوراتی که در مستقبل ايّام در امتداد کور بهائی ظاهر خواهند
</p>
<p style="direction:rtl;">گرديد حضرت عبدالبهآء به اين بيان صريح که فصل الخطاب است ناطق :
</p>
<p style="direction:rtl;">" امّا المظاهر المقدّسة الّتی تأتی من بعد فی ظلل من الغمام من حيث
</p>
<p style="direction:rtl;">الاستفاضه هم فی ظلّ جمال القدم و من حيث الافاضة يفعل ما يشاء . "
</p>
<p style="direction:rtl;">ص ٢٧
</p>
<p style="direction:rtl;">و نيز در لوحی خطاب به يکی از نفوس مهمّه ميفرمايد :
</p>
<p style="direction:rtl;">" ای دوست آتشی از ملکوت در قلب عالم در سدره مبارکه مشتعل گشته که شعله‌اش
</p>
<p style="direction:rtl;">عنقريب در ارکان عالم بر افروزد و پرتوش آفاق اُمم را روشن نمايد جميع علامات
</p>
<p style="direction:rtl;">ظاهر شده و کلّ اشارات مشهود گشته و آنچه در جميع کتب و صحف بوده تماماً واضح
</p>
<p style="direction:rtl;">گرديده محلّ توقّف برای احدی نمانده ... وقت تنگ است و حرکت خيل الهی بی درنگ
</p>
<p style="direction:rtl;">بايد سبقت و پيشی گرفت و شمع نورانی افروخت . "
</p>
<p style="direction:rtl;">و بالاخره در ضمن يکی از الواح که در اوائل دوره ميثاق در حالت جذبه و نشئه
</p>
<p style="direction:rtl;">روحانی خطاب به يکی از مؤمنين با وفای معروف صادر اين کلمات مهيّجه مذکور :
</p>
<p style="direction:rtl;">" ای دوست چه گويم و چه نويسم که ندای الهی از ملکوت ابهی چنان بلند است که
</p>
<p style="direction:rtl;">گوش نزديک است پردهء سکونش بدرد و از صدای صلای ابهی عالم امکان بکلّی بحرکت فوق
</p>
<p style="direction:rtl;">العاده وجودی از هم بپاشد بيش از اين ممکن تحرير نيست . "
</p>
<p style="direction:rtl;">ياران عزيز آنچه در فوق مسطور گشت برای بيان مقصود کافی است . اين آثار
</p>
<p style="direction:rtl;">مختلفه که از کلک مُطهّر حضرت اعلی و حضرت بهآءاللّه و حضرت عبدالبهآء در موارد
</p>
<p style="direction:rtl;">ص ٢٨
</p>
<p style="direction:rtl;">عديده نازل گشته برای هر خواننده منصف دليلی است که در تاريخ شرايع و اديان اين
</p>
<p style="direction:rtl;">کور از حيث علوّ شأن و عظمت بی نظير و مثيل است . اهميّت اين کور مقدّس بحدّی
</p>
<p style="direction:rtl;">است که آنچه در اين باره گفته شود مبالغه نخواهد بود . نفوذ و تصرّفاتش چه در
</p>
<p style="direction:rtl;">گذشته و چه در مستقبل ايّام يعنی در حينی که تمدّن کنونی رو به زوال ميرود و نظم
</p>
<p style="direction:rtl;">بديع الهی جلوه و ظهور مينمايد خارج از حدّ وصف و بيان است .
</p>
<p style="direction:rtl;">جای آن است که قبل از ادامهء موضوع و بسط کلام نکته‌ای بر سبيل تذکّر به
</p>
<p style="direction:rtl;">خوانندگان اين اوراق گفته شود . مبادا نفوسی که بر اثر مطالعهء آيات فوق در
</p>
<p style="direction:rtl;">کيفيّت ظهور حضرت بهآءاللّه تفکّر و تعمّق مينمايند به خطا رفته و مقصود شارع
</p>
<p style="direction:rtl;">را بر خلاف حقيقت تعبير کنند . ذکر مقام الوهيّت بر آن نفس اعظم و اطلاق جميع
</p>
<p style="direction:rtl;">اسماء و صفات الهيّه بر آن ذات مکرّم نبايد بهيچوجه به خطا تفسير شود و در فهم
</p>
<p style="direction:rtl;">آن اشتباهی حاصل گردد . زيرا بر طبق معتقدات اهل بهاء هيکل عنصری که جلوه‌گاه
</p>
<p style="direction:rtl;">چنين ظهور مهيمنی است کاملاً از کينونت آن روح الارواح و جوهر الجواهر متمايز
</p>
<p style="direction:rtl;">است و آن خدای غيبی که وجود او ثابت و الوهيّت مظاهر مقدّسه‌اش مورد ستايش اهل
</p>
<p style="direction:rtl;">ارض است هرگز
</p>
<p style="direction:rtl;">ص ٢٩
</p>
<p style="direction:rtl;">حقيقت نامتناهی محيطهء ازليّهء لا يدرک خود را در قالب فانی عنصری محدود تجسّم
</p>
<p style="direction:rtl;">ندهد و فی الحقيقه خدائی که ذات خويش را در هيکل بشری مجسّم سازد بر وفق تعاليم
</p>
<p style="direction:rtl;">حضرت بهآءاللّه فی الحين نسبت خدائی از او منقطع ميگردد .
</p>
<p style="direction:rtl;">اين نظريّهء عجيب و سخيف يعنی تجسّم ذات خداوند در عالم کون نيز مانند عقايد
</p>
<p style="direction:rtl;">وحدت وجود و تجسّم خداوند بصورت انسان ، مخالف عقيده اهل بهآء و غير قابل قبول
</p>
<p style="direction:rtl;">است و حضرت بهآءاللّه هر يک از اين دو عقيده را در ضمن الواح و آثار خود
</p>
<p style="direction:rtl;">بالصّراحه ردّ و بطلان آنرا بيان ميفرمايند.
</p>
<p style="direction:rtl;">نفس مقدّسی که در آثار بيشمار خود ندای الوهيّت بر آورده و انّی انا اللّه
</p>
<p style="direction:rtl;">فرموده در کتاب ايقان بکمال عظمت ميفرمايد :
</p>
<p style="direction:rtl;">" و بر اُولی العلم و افئدهء منيره واضح است که غيب هويّه و ذات احديّه مقدّس
</p>
<p style="direction:rtl;">از بروز و ظهور و صعود و نزول و دخول و خروج بوده ... لم يزل در ذات خود غيب
</p>
<p style="direction:rtl;">بوده و هست و لا يزال به کينونت خود مستور از ابصار و انظار خواهد بود ... ميان
</p>
<p style="direction:rtl;">او و ممکنات نسبت و ربط و فصل و وصل و يا قرب و بعد ... بهيچوجه ممکن نه ... و کان اللّه
</p>
<p style="direction:rtl;">ص ٣٠
</p>
<p style="direction:rtl;">و لم يکن معه من شیء دليلی است لائح ... " و نيز حضرت بهآءاللّه در باره
</p>
<p style="direction:rtl;">حقيقت الوهيّت ميفرمايد :
</p>
<p style="direction:rtl;">" لم يزل به علوّ تقديس و تنزيه در مکمن ذات مقدّس خود بوده و لا يزال به
</p>
<p style="direction:rtl;">سموّ تمنيع و ترفيع در مخزن کينونت خود خواهد بود ... "
</p>
<p style="direction:rtl;">" صد هزار موسی در طور طلب به ندای لن ترانی منصعق و صد هزار روح القدس در
</p>
<p style="direction:rtl;">سمآء قرب از اصغاء کلمه لن تعرفنی مضطرب . " و نيز در مناجاتی ميفرمايد :
</p>
<p style="direction:rtl;">" چقدر متحيّر است اين ذرّه لا شیء از تعمّق در غمرات لجّهء قدس عرفان تو و
</p>
<p style="direction:rtl;">چه مقدار عاجز است از تفکّر در قدرت مستودعه در ظهورات صنع تو . "
</p>
<p style="direction:rtl;">و نيز در مناجاتی که به خطّ خود مرقوم فرموده چنين شهادت ميدهد :
</p>
<p style="direction:rtl;">" يا الهی اذا انظر اِلی نسبتی اليک احبّ بأن اقول فی کلّ شیء بانّی انا
</p>
<p style="direction:rtl;">اللّه و اذا انظر اِلی نفسی اُشاهدها احقر من الطّين . "
</p>
<p style="direction:rtl;">و نيز در کتاب ايقان ميفرمايد
</p>
<p style="direction:rtl;">" و چون ابواب عرفان ذات ازل بر وجه ممکنات مسدود شد لهذا به اقتضای رحمت
</p>
<p style="direction:rtl;">واسعه ... جواهر قدس نورانی را از عوالم روح روحانی به هياکل عزّ انسانی
</p>
<p style="direction:rtl;">ص ٣١
</p>
<p style="direction:rtl;">در ميان خلق ظاهر فرمود تا حکايت نمايند از آن ذات ازليّه و ساذج قدميّه ... و
</p>
<p style="direction:rtl;">جميع انبيای مقرّبين و اصفيای مقدّسين به اين صفات موصوف و به اين اسماء موسومند
</p>
<p style="direction:rtl;">... و اين هياکل قدسيّه مرايای اوّليّهء ازليّه‌ای هستند که حکايت نموده‌اند از غيب الغيوب ... " .
</p>
<p style="direction:rtl;">از جمله عقايد اساسيّهء اهل بهآء که بايد همواره مورد توجّه بوده بهيچوجه انحراف
</p>
<p style="direction:rtl;">از آن حاصل نگردد آنست که حضرت بهآءاللّه با آنکه اشدّ ظهوراً ظاهر گشته يکی از
</p>
<p style="direction:rtl;">مظاهر الهيّه‌ايست که با حقيقت غيبيّهء ذات الوهيّت بکلّی متفاوت و متمايز است .
</p>
<p style="direction:rtl;">امر بهائی که در اعلی ذروهء يک دور کلّی و موعود جميع اعصار است اصول اوّليّهء
</p>
<p style="direction:rtl;">ثابته‌ای را که مايهء حيات و اساس اديان سالفه است تثبيت و تأييد مينمايد و اساس
</p>
<p style="direction:rtl;">غائی و معيّن معتقدات اين امر آنست که اين اديان کلّ به امر الهی ظاهر گشته‌اند .
</p>
<p style="direction:rtl;">بعقيدهء اهل بهآء اين شرايع الهيّه مراحل مختلفهء دين واحدی است که من جانب اللّه
</p>
<p style="direction:rtl;">بوده و کاملاً به يکديگر مرتبط و در طيّ اعصار و ادوار همواره رو به تکامل و
</p>
<p style="direction:rtl;">ارتقاست و دين بهائی خود جزء لا ينفکّ آنست . امر بهائی معترف بر آنست که جميع
</p>
<p style="direction:rtl;">شرايع سالفه من عند اللّه ظاهر گشته‌اند و موفّقيّتهای عظيمی که نصيب
</p>
<p style="direction:rtl;">ص ٣٢
</p>
<p style="direction:rtl;">اين اديان گرديده همواره مورد تکريم اهل بهاست . امر بهائی بهيچوجه جائز نميداند
</p>
<p style="direction:rtl;">که احدی اساس اين اديان را مخالف واقع جلوه دهد و يا حقايق مکنونه در آنان را
</p>
<p style="direction:rtl;">بنظر استخفاف بنگرد . تعاليم اين ظهور به قدر رأس شعره‌ای از حقايق مودوعه در
</p>
<p style="direction:rtl;">شرايع قبل انحراف نداشته و عظمت اين ظهور به قدر خردلی از نفوذ و روح ايمانی که
</p>
<p style="direction:rtl;">آن اديان بوجود آورده‌اند نميکاهد . آئين بهائی هرگز در صدد آن نيست که اساس
</p>
<p style="direction:rtl;">روحانی اديان عالم را منهدم سازد بلکه منظور حقيقی و مقصد اصليش آن است که اساس
</p>
<p style="direction:rtl;">اين اديان را اتّساع بخشيده مبادی آنان را احيا کرده مقاصد و اهداف آنان را
</p>
<p style="direction:rtl;">بيکديگر مرتبط ساخته حيات آنانرا نشئه‌ای بديع بخشيده وحدت آنانرا ثابت و محقّق
</p>
<p style="direction:rtl;">داشته پاکی و صفای اوّليّهء آنانرا تجديد کرده وظائف آنانرا به يکديگر مرتبط
</p>
<p style="direction:rtl;">ساخته و آنان را در تحقّق اعظم نوايای خود کمک و مساعدت نمايد . و چنانکه يکی از
</p>
<p style="direction:rtl;">محقّقين موضوع را واضحاً بيان مينمايد :
</p>
<p style="direction:rtl;">" اين اديان مُنزله من عند اللّه محکوم به زوال نبوده بلکه تولّد ثانوی
</p>
<p style="direction:rtl;">مييابند ، مگر نه اين است که چون طفل وارد مرحله جوانی ميگردد و جوان به
</p>
<p style="direction:rtl;">دوره کمال انتقال
</p>
<p style="direction:rtl;">ص ٣٣
</p>
<p style="direction:rtl;">مييابد ، طفل و جوان هيچيک فانی نميگردند ؟ "
</p>
<p style="direction:rtl;">حضرت بهآءاللّه در کتاب ايقان ميفرمايد :
</p>
<p style="direction:rtl;">" شموس حقيقت و مرايای احديّت در هر عصر و زمان که از خيام غيب هويّه به عالم
</p>
<p style="direction:rtl;">شهاده ظهور ميفرمايند برای تربيت ممکنات و ابلاغ فيض بر همهء موجودات با سلطنتی
</p>
<p style="direction:rtl;">قاهر و سطوتی غالب ظاهر ميشوند ... و اين مرايای قدسيّه و مطالع هويّه بتمامهم
</p>
<p style="direction:rtl;">از آن شمس وجود و جوهر مقصود حکايت مينمايند . مثلاً علم ايشان از علم او و
</p>
<p style="direction:rtl;">قدرت ايشان از قدرت او و سلطنت ايشان از سلطنت او و جمال ايشان از جمال او و
</p>
<p style="direction:rtl;">ظهور ايشان از ظهور او ... و ايشانند مظاهر فيض نامتناهی و مطالع شمس لا يزالی
</p>
<p style="direction:rtl;">... مُنزّه است ذکر ايشان از ذکر غير و مقدّس است وصف ايشان از وصف ما سوی . "
</p>
<p style="direction:rtl;">و نيز : " چون اين اطيار عرش باقی از سمآء مشيّت الهی نازل ميگردند و جميع
</p>
<p style="direction:rtl;">بر امر مبرم ربّانی قيام ميفرمايند لهذا حکم يک نفس و يک ذات را دارند همه در يک
</p>
<p style="direction:rtl;">رضوان ساکن ... و در يک هوا طائر و بر يک بساط جالس و بر يک کلام
</p>
<p style="direction:rtl;">ص ٣٤
</p>
<p style="direction:rtl;">ناطق و بر يک امر آمر ... نهايت بعضی در بعضی مراتب اشدّ ظهوراً و اعظم نوراً
</p>
<p style="direction:rtl;">ظاهر ميشوند ... نه اين است که اگر صفتی بر حسب ظاهر از آن ارواح مجرّده ظاهر
</p>
<p style="direction:rtl;">نشود نفی آن صفت از آن مَحالّ صفات الهيّه و معادن اسماء ربوبيّه شود . "
</p>
<p style="direction:rtl;">اين موضوع را نيز بايد بخاطر داشت که هر چند اين ظهور دارای قوّه‌ای عظيم و
</p>
<p style="direction:rtl;">جامعيّت و عموميّتی نامحدود است معذلک بهيچوجه داعيهء آن ندارد که ظهور مشيّت و
</p>
<p style="direction:rtl;">اراده الهيّه به او ختم گشته و اين نظر را اکيداً ردّ مينمايد .
</p>
<p style="direction:rtl;">داشتن چنين عقيده ای نسبت به اين ظهور بمنزلهء نقض غرض و مباين روح اين امر است و
</p>
<p style="direction:rtl;">بالضّروره با اسّ اساس معتقدات بهائی مغايرت دارد . چه اساس اين معتقدات آن است
</p>
<p style="direction:rtl;">که حقايق اديان مطلق نبوده بل نسبی است و اديان و ظهورات الهيّه مرتّباً
</p>
<p style="direction:rtl;">مستمرّاً در عالم ظاهر شده و همواره رو به ترقّی و تکامل ميباشند و هيچيک
</p>
<p style="direction:rtl;">جنبه خاتميّت نداشته و بر حسب تصادف و اتّفاق ظاهر نميگردند .
</p>
<p style="direction:rtl;">فی الحقيقه همانطور که اهل بهآء داعيهء پيروان مذاهب سالفه را دائر به خاتميّت
</p>
<p style="direction:rtl;">شارع خويش مؤکّداً و صريحاً ردّ مينمايند بهمان نحو نيز اعتقاد به خاتميّت ظهوری را
</p>
<p style="direction:rtl;">ص ٣٥
</p>
<p style="direction:rtl;">که خود نيز بدان منتسبند مردود ميشمارند . در نظر اهل بهآء اين طرز فکر و ادراک
</p>
<p style="direction:rtl;">که " جميع ظهورات منتهی شده و ابواب رحمت الهی مسدود گشته ديگر از مشارق قدس
</p>
<p style="direction:rtl;">معنوی شمسی طالع نميشود و از بحر قدم صمدانی امواجی ظاهر نگردد و از خيام غيب
</p>
<p style="direction:rtl;">ربّانی هيکلی مشهود نيايد . "، بمنزلهء انحرافی شديد و مذموم نسبت به يکی از مبادی
</p>
<p style="direction:rtl;">مقدّسه و اساسيّهء اين امر به شمار ميرود .
</p>
<p style="direction:rtl;">مراجعه به بعضی از آثار حضرت بهآءاللّه و حضرت عبدالبهآء که قبلاً به آن
</p>
<p style="direction:rtl;">اشاره گرديد اين اصل اساسی را بدون شائبهء شکّ و ترديد محقّق و مسلّم ميسازد .
</p>
<p style="direction:rtl;">در کلمات مکنونه ميفرمايد :
</p>
<p style="direction:rtl;">" ای پسر انصاف در ليل جمال هيکل بقا از عقبه زمرّدی وفا به سدره منتهی
</p>
<p style="direction:rtl;">رجوع نمود و گريست گريستنی که جميع ملأ عالين و کرّوبين از نالهء او گريستند و
</p>
<p style="direction:rtl;">بعد از سبب نوحه و ندبه استفسار شد مذکور داشت که حسب الأمر در عقبه وفا منتظر
</p>
<p style="direction:rtl;">ماندم و رائحهء وفا از اهل ارض نيافتم و بعد آهنگ رجوع نمودم ملحوظ افتاد که
</p>
<p style="direction:rtl;">حمامات قدسی چند در دست کلاب ارض مُبتلا شده‌اند . در اين وقت حوريّهء الهی
</p>
<p style="direction:rtl;">ص ٣٦
</p>
<p style="direction:rtl;">از قصر روحانی بی ستر و حجاب دويد و سؤال ازاسامی ايشان نمود و جميع مذکور شد
</p>
<p style="direction:rtl;">الّا اسمی از اسماء و چون اصرار رفت حرف اوّل اسم از لسان جاری شد اهل غرفات از
</p>
<p style="direction:rtl;">مکامن عزّ خود بيرون دويدند و چون به حرف دوم رسيد جميع بر تراب ريختند . در
</p>
<p style="direction:rtl;">آنوقت ندا از مکمن قرب رسيد زياده بر اين جائز نه انّا کنّا شهداءَ علی ما فعلوا
</p>
<p style="direction:rtl;">و حينئذٍ کانوا يفعلون . "
</p>
<p style="direction:rtl;">آيا اين کلمات تلويحاً مشعر بر آن نيست که ظهور الهی همواره رو به ترقّی و
</p>
<p style="direction:rtl;">تکامل است و آيا دلالت بر آن ندارد که حامل اين پيام معترف بر آن است که امری
</p>
<p style="direction:rtl;">که از جانب خداوند بر آن مبعوث گشته جنبه خاتميّت ندارد و ظهور او آخرين ظهور
</p>
<p style="direction:rtl;">مشيّت و هدايت الهی نيست ؟
</p>
<p style="direction:rtl;">و نيز در لوحی از الواح که از يراعهء جمال قدم در ادرنه نازل و به اصرح بيان
</p>
<p style="direction:rtl;">گواه بر اين حقيقت است ميفرمايد :
</p>
<p style="direction:rtl;">" ثمّ اعلم يا کمال بانّا ما کشفنا الغطاء حقّ الکشف اظهرنا نفسنا علی مقدار
</p>
<p style="direction:rtl;">طاقة النّاس و الّا لو يظهر جمال القدم بجماله لن يقدر ان يشهده احد عمّا خُلق
</p>
<p style="direction:rtl;">ص ٣٧
</p>
<p style="direction:rtl;">بين السّموات و الأرض . "
</p>
<p style="direction:rtl;">و نيز در سُوره صبر که در سال ١٨٦٣ در اوّلين روز ورود به باغ رضوان نازل
</p>
<p style="direction:rtl;">گشته اين آيات بيّنات مذکور :
</p>
<p style="direction:rtl;">" بعث اللّه رسلاً بعد موسی و عيسی و سيرسل من بعد اِلی آخر الّذی لا آخر له
</p>
<p style="direction:rtl;">بحيث لن ينقطع الفضل عن سمآء العناية . "
</p>
<p style="direction:rtl;">و نيز به اصرح بيان ميفرمايد :
</p>
<p style="direction:rtl;">" انّی ما أخاف لنفسی بل لمن يأتی من بعدی بسلطان عزّ مکينا . "
</p>
<p style="direction:rtl;">و نيز در سوره هيکل ميفرمايد :
</p>
<p style="direction:rtl;">" فو جمالی لم يکن مقصودی فی تلک الکلمات نفسی بل الّذی يأتی من بعدی و کان
</p>
<p style="direction:rtl;">اللّه علی ذلک لشيهد و عليم . "
</p>
<p style="direction:rtl;">و نيز ميفرمايد :
</p>
<p style="direction:rtl;">" لا تفعلوا به ما فعلتم بنفسی . "
</p>
<p style="direction:rtl;">و نيز حضرت اعلی به تفصيل در تأييد اين مطلب در بيان فارسی ميفرمايد :
</p>
<p style="direction:rtl;">ص ٣٨
</p>
<p style="direction:rtl;">" به شأنی که ظاهر است که کلّ ظهورات قبل از برای رسول اللّه خلق شده و کلّ
</p>
<p style="direction:rtl;">ظهورات و آن ظهور از برای قائم آل مُحمّد خلق شده و کلّ ظهورات و ظهور قائم آل
</p>
<p style="direction:rtl;">محمّد از برای من يظهره اللّه خلق شده و همچنين کلّ ظهورات و ظهور من يظهره
</p>
<p style="direction:rtl;">اللّه از برای ظهور بعدِ من يظهره اللّه خلق شده و همچنين الی ما لا نهاية شمس
</p>
<p style="direction:rtl;">حقيقت طالع و غارب ميگردد و از برای او بدئی و نهايتی نبوده و نيست . "
</p>
<p style="direction:rtl;">و در اين مقام حضرت بهآءاللّه ميفرمايد :
</p>
<p style="direction:rtl;">" انّک ايقن بانّ ربّک فی کلّ ظهور يتجلّی علی العباد علی مقدارهم مثلاً فانظر
</p>
<p style="direction:rtl;">اِلی الشّمس فانّها حين طلوعها عن افقها تکون حرارتها و اثرها قليلة و تزداد
</p>
<p style="direction:rtl;">درجة بعد درجة ليستأنس بها الاشياء قليلاً قليلاً اِلی اَن يبلغ الی قطب
</p>
<p style="direction:rtl;">الزّوال ثمّ تنزل بدرايج مقدّرة الی ان يغرب فی مغربها ...
</p>
<p style="direction:rtl;">و انّها لو تطلع بغتةً فی وسط السّمآء يضرّ حرارتها الاشياء کذلک فانظر فی
</p>
<p style="direction:rtl;">شمس المعانی لتکون من المطّلعين فانّها لو تستشرق فی اوّل فجر الظّهور بالانوار
</p>
<p style="direction:rtl;">الّتی قدّر اللّه لها ليحترق ارض العرفان من قلوب العباد لانّهم لن يقدرنّ
</p>
<p style="direction:rtl;">ص ٣٩
</p>
<p style="direction:rtl;">ان يحملنّها او يستعکسنّ منها بل يضطربنّ منها و يکوننّ من المعدومين ... "
</p>
<p style="direction:rtl;">در پرتو اين بيانات صريحه مُتقنه وظيفهء قطعی ما آنست که برای طالبين حقيقت به
</p>
<p style="direction:rtl;">نهايت وضوح تبيين نمائيم که از اوّل لا اوّل انبيای الهی که حضرت بهآءاللّه
</p>
<p style="direction:rtl;">نيز در زمره آنان محسوبند و کلّ وسائط فيض و ادلّاء وحدت و مرايای انوار و
</p>
<p style="direction:rtl;">مظاهر مشيّت الهيّه ميباشند از جانب خدای واحد لا يُدرک مبعوث گشته‌اند تا حقيقت
</p>
<p style="direction:rtl;">الهيّه و مشيّت بالغه و هدايت ربّانيّه را بيش از پيش برای نوع بشر مکشوف دارند
</p>
<p style="direction:rtl;">و اِلی آخر لا آخر له جلال و عظمت لا نهايهء او را بنحو اتمّ و اکمل ظاهر و آشکار
</p>
<p style="direction:rtl;">سازند . خوب است در اين مناجات که از قلم حضرت بهآءاللّه نازل گشته تأمّل و
</p>
<p style="direction:rtl;">تفکّر نمائيم و به عظمت و اهميّت اين حقيقت که اساس امر حضرت بهآءاللّه بر آن
</p>
<p style="direction:rtl;">استوار است واقف گرديم :
</p>
<p style="direction:rtl;">" ای ربّ لک الحمد علی بدايع قضاياک و جوامع رزاياک مرّةً اودعتنی بيد
</p>
<p style="direction:rtl;">النّمرود ثمّ بيد الفرعون و ورد عليّ ما انت احصيته بعلمک و احطته بارادتک و
</p>
<p style="direction:rtl;">مرّةً اودعتنی فی سجن المُشرکين بما قصصت علی اهل العماء حرفاً من الرّؤيا الّذی
</p>
<p style="direction:rtl;">ص ٤٠
</p>
<p style="direction:rtl;">علّمتنی بعلمک و عرّفتنی بسلطانک و مرّة قطعت رأسی بأيدی الکافرين و مرّة
</p>
<p style="direction:rtl;">ارفعتنی الی الصّليب بما اظهرت فی الملک من جواهر اسرار عزّ فردانيّتک و بدايع
</p>
<p style="direction:rtl;">آثار سُلطان صمدانيّتک و مرّة ابتليتنی فی ارض الطّفّ بحيث کنت وحيداً بين عبادک و
</p>
<p style="direction:rtl;">فريداً فی مملکتک اِلی ان قطعوا رأسی ثمّ ارفعوا علی السّنان و داروه فی کلّ
</p>
<p style="direction:rtl;">الدّيار و حضروه علی مقاعد المشرکين و مواضع المنکرين و مرّة علّقونی فی الهواء
</p>
<p style="direction:rtl;">ثمّ ضربونی بما عندهم من رصاص الغلّ و البغضاء اِلی ان انقطعوا ارکانی و فصلوا
</p>
<p style="direction:rtl;">جوارحی اِلی ان بلغ الزّمان اِلی هذه الايّام الّتی اجتمعوا المغلّون علی
</p>
<p style="direction:rtl;">نفسی و يتدبّرون فی کلّ حين بأن يدخلوا فی قلوب العباد ضِغْنی و بُغضی و يمکرون فی
</p>
<p style="direction:rtl;">ذلک بکلّ ما هم عليه لمقتدرون و معذلک ... فو عزّتک يا محبوبی اشکرک حينئذٍ فی تلک
</p>
<p style="direction:rtl;">الحالة و علی کلّ ما ورد عليّ فی سبيل رضائک و اکون راضياً منک و من بدايع بلاياک . "
</p>
<p style="direction:rtl;">ص ٤١
</p>
<p style="direction:rtl;">حضرت باب
</p>
<p style="direction:rtl;">احبّای عزيز يکی از حقايق اساسيّه‌ای که در امر حضرت بهآءاللّه صريحاً
</p>
<p style="direction:rtl;">مذکور و بايد اهل بهآء کماهی بدان معترف باشند آنست که حضرت باب مؤسّس
</p>
<p style="direction:rtl;">شريعت بابيّه از جمله مظاهر مقدّسهء الهيّه و دارای سلطنت و اقتدار مطلقه و حائز
</p>
<p style="direction:rtl;">کلّيّهء حقوق و مزايای رسالتی مستقلّه است . و به نظر اين عبد اين نکته محتاج به
</p>
<p style="direction:rtl;">تصريح و تبيين است که حضرت اعلی فقط مبشّر ظهور بهائی نيست بل چنانکه خود در
</p>
<p style="direction:rtl;">کتاب بيان فارسی تصريح فرموده همان موعود مقدّسی است که به ظهورش وعود جميع
</p>
<p style="direction:rtl;">انبيای سلف تحقّق يافته است . و چنانچه ما قولاً يا فعلاً در تصديق مفاد و مفهوم
</p>
<p style="direction:rtl;">اين اصل اساسی ترديد نمائيم و به حقيقت آن بتمامه بدون قيد و شرط متمسّک
</p>
<p style="direction:rtl;">نباشيم و در صدد اثبات آن بر نيائيم يقيناً در ادای وظيفه نسبت به آئين خويش
</p>
<p style="direction:rtl;">قصور ورزيده از يکی از مبادی اساسيّهء
</p>
<p style="direction:rtl;">ص ٤٢
</p>
<p style="direction:rtl;">مقدّسهء امر اللّه منحرف گشته‌ايم . فی الحقيقه مُحرّک اصلی که اين عبد را وادار
</p>
<p style="direction:rtl;">به ترجمه و نشر تاريخ جاودانی نبيل نمود اين بود که احبّای غرب به سهولت پی
</p>
<p style="direction:rtl;">برند که مقام منيع حضرت اعلی متضمّن چه مفهوم خطيری است و بالنّتيجه آن حضرت را
</p>
<p style="direction:rtl;">به دل و جان دوست داشته باشند و با عشق و علاقهء جديدی تجليل و ستايش نمايند .
</p>
<p style="direction:rtl;">شکّی نيست ادّعای حضرت اعلی مشعر بر اينکه دارای دو مقام بوده‌اند خود
</p>
<p style="direction:rtl;">اعظم وجه امتياز دور بهائی است . اين ادّعای صريح و قطعی حضرت باب کراراً
</p>
<p style="direction:rtl;">مورد تصديق حضرت بهآءاللّه واقع و الواح وصايای حضرت عبدالبهآء نيز بر آن
</p>
<p style="direction:rtl;">گواه است . و اين ادّعا خود دليل ديگر بر امتياز امر بهائی بوده به مراتب بر
</p>
<p style="direction:rtl;">قوّه و قدرت معنويّه‌ای که به اين کور مُقدّس عنايت شده ميافزايد . در حقيقت
</p>
<p style="direction:rtl;">عظمت حضرت باب نه فقط از آن لحاظ است که من عند اللّه به تبشير چنين ظهور
</p>
<p style="direction:rtl;">منيعی مبعوث گشته بلکه بيشتر از آن جهت است که با قدرت و اختيارات انبيای اولو
</p>
<p style="direction:rtl;">العزم ظاهر شده و عصای رسالت مستقلّه را بنحوی که در هيچيک از ظهورات قبل سابقه
</p>
<p style="direction:rtl;">نداشته در يد اقتدار گرفته است .
</p>
<p style="direction:rtl;">ص ٤٣
</p>
<p style="direction:rtl;">دوره کوتاه امر حضرت باب و محدوديّت دائرهء اجرای احکام و فرائض
</p>
<p style="direction:rtl;">آن حضرت نبايد بهيچوجه ميزان سنجش حقّانيّت و عظمت امر آن حضرت قرار گيرد .
</p>
<p style="direction:rtl;">حضرت بهآءاللّه ميفرمايد :
</p>
<p style="direction:rtl;">" و در ظهور اين ظهور اعظم اکرم مع آنکه ايّامی از ظهور قبلم نگذشته حکمتی است
</p>
<p style="direction:rtl;">مستور و سرّی است مقنوع و وقتی بود مخصوص و مطّلع نشده و نخواهد شد به او
</p>
<p style="direction:rtl;">نفسی مگر آنکه در کتاب مکنون نظر نمايد . "
</p>
<p style="direction:rtl;">و در مقام ديگر در کتاب بديع که در ردّ شبهات اهل بيان نازل شده ميفرمايد:
</p>
<p style="direction:rtl;">" چنانچه در اين ظهور بدع قدس رحمانی در سنه تسع در سرّ سرّ نفوس مقدّسهء
</p>
<p style="direction:rtl;">مطهّرهء زکيّه در همان حين تکميل شدند . "
</p>
<p style="direction:rtl;">وقوعات عجيبه قبل از ظهور حضرت باب و حوادث مُحزنهء دوره حيات
</p>
<p style="direction:rtl;">پر انقلاب آن حضرت و فاجعه معجز آسای شهادت و سحر نفوذش در قلوب اعاظم
</p>
<p style="direction:rtl;">و مشاهير هموطنان خويش که هر يک از فصول تاريخ مهيّج نبيل بر آن قضايا گواهی
</p>
<p style="direction:rtl;">ميدهد جميع اين امور مؤيّد حقّانيّت ادّعای حضرت اعلی نسبت به مقام رفيع و ارجمندی است
</p>
<p style="direction:rtl;">ص ٤٤
</p>
<p style="direction:rtl;">که در بين انبياء دارا بوده‌اند .
</p>
<p style="direction:rtl;">شرحی را که اين مورّخ شهير راجع به حيات حضرت اعلی برای اخلاف
</p>
<p style="direction:rtl;">به يادگار گذاشته هر چند در نهايت بلاغت است معذلک اين تاريخ مشعشع
</p>
<p style="direction:rtl;">در مقابل بدايع محامدی که از قلم حضرت بهآءاللّه نسبت به حضرت باب نازل گشته
</p>
<p style="direction:rtl;">جلوه و فروغی ندارد .
</p>
<p style="direction:rtl;">اين نعوت و محامد در نفس ادّعای حضرت باب کاملاً مشهود و حضرت عبدالبهآء
</p>
<p style="direction:rtl;">در الواح عديده اوصاف مزبور را مؤکّداً تأييد و مفهوم آنرا تشريح فرموده‌اند .
</p>
<p style="direction:rtl;">در کتاب مستطاب ايقان اين نکته به اصرح بيان مذکور که احدی جز
</p>
<p style="direction:rtl;">مظهر الهی قادر بر ابراز و اظهار چنين قوّه و قدرتی نيست و فی الحقيقه کسی که
</p>
<p style="direction:rtl;">در صدد تحقيق شريعت بابيّه است آيات و شواهدی کاملتر و جامعتر از
</p>
<p style="direction:rtl;">اين بيانات در ساير کتب و آثار نمييابد .
</p>
<p style="direction:rtl;">حضرت بهآءاللّه ميفرمايد :
</p>
<p style="direction:rtl;">" آيا ميشود اين بغير امر الهی و مشيّت مثبتهء ربّانی ؟ قسم به خدا که اگر کسی
</p>
<p style="direction:rtl;">ص ٤٥
</p>
<p style="direction:rtl;">فکر و خيال چنين امری نمايد فی الفور هلاک شود و اگر قلب‌های عالم را در
</p>
<p style="direction:rtl;">قلبش جا دهی باز جسارت بر چنين امر مهمّ ننمايد . "
</p>
<p style="direction:rtl;">و در مقام ديگر ميفرمايد :
</p>
<p style="direction:rtl;">" چشم امکان چنين فضلی نديده و قوّهء سمع اکوان چنين عنايتی نشنيده ...
</p>
<p style="direction:rtl;">انبيای اُولو العزم که عظمت قدر و رفعت مقامشان چون شمس واضح و لائح
</p>
<p style="direction:rtl;">است مفتخر شدند هر کدام به کتابی که در دست هست و مشاهده شده و آيات
</p>
<p style="direction:rtl;">آن احصا گشته و از اين غمام رحمت رحمانی اينقدر نازل شده که هنوز احدی
</p>
<p style="direction:rtl;">احصا ننموده و چگونه اين امر را سهل شمرند ... آيا در هيچ عصر چنين امر خطيری ظاهر شده ؟"
</p>
<p style="direction:rtl;">و نيز در بيان احوال و تأثير اعمال شهيدان و دلاورانی که بر اثر قوّهء قدسيّهء
</p>
<p style="direction:rtl;">حضرت اعلی بنحوی معجز آسا تقليب گشته ميفرمايد :
</p>
<p style="direction:rtl;">" آيا اگر اين اصحاب مجاهد فی اللّه نباشند ديگر که مجاهد خواهد بود ...
</p>
<p style="direction:rtl;">و اگر اين همه اصحاب با اين آثار عجيبه و افعال غريبه باطل باشند ديگر که سزاوار است
</p>
<p style="direction:rtl;">ص ٤٦
</p>
<p style="direction:rtl;">که دعوی حقّ نمايد ... آيا هرگز در هيچ تاريخی از عهد آدم تا حال چنين
</p>
<p style="direction:rtl;">غوغائی در بلاد واقع شد ... گويا صبر در عالم کون از اصطبارشان ظاهر شد
</p>
<p style="direction:rtl;">و وفا در ارکان عالم از فعلشان موجود گشت . "
</p>
<p style="direction:rtl;">و نيز حضرت بهآءاللّه در بيان عظمت مقام حضرت باب نسبت به انبيای
</p>
<p style="direction:rtl;">قبل در نهايت صراحت و تأکيد در همان کتاب مستطاب ميفرمايد :
</p>
<p style="direction:rtl;">" هيچ ادراکی سبقت نيابد بر کيفيّت ظهور او و هيچ عرفانی احاطه ننمايد بر کميّت امر او . "
</p>
<p style="direction:rtl;">و در تأييد اين بيانات حديث ذيل را نقل ميفرمايند که از قبل اخبار گشته :
</p>
<p style="direction:rtl;">" العلم سبعة و عشرون حرفاً فجميع ما جائت به الرّسل حرفان و لم يعرف
</p>
<p style="direction:rtl;">النّاس حتّی اليوم غير الحرفين فاذا قام قائمنا اخرج الخمسة و العشرين حرفاً
</p>
<p style="direction:rtl;">. " و نيز ميفرمايد :
</p>
<p style="direction:rtl;">" ملاحظه فرما که قدرش اعظم از کلّ انبياء و امرش اعلی و ارفع از عرفان
</p>
<p style="direction:rtl;">و ادراک کلّ اولياست . "
</p>
<p style="direction:rtl;">ص ٤٧
</p>
<p style="direction:rtl;">و نيز : " امری را که انبياء و اولياء و اصفياء به آن اطّلاع نيافته و يا به
</p>
<p style="direction:rtl;">امر مبرم الهی اظهار نداشته . "
</p>
<p style="direction:rtl;">مهمترين و مؤثّر ترين محامدی که از يراعهء عظمت حضرت بهآءاللّه در ذکر
</p>
<p style="direction:rtl;">محبوب خويش يعنی حضرت اعلی نازل و در ضمن آن به بلايا و رزايای واردهء بر خود در
</p>
<p style="direction:rtl;">مدينهء بغداد اشاره فرموده‌اند اين بيان موجز و بليغ است که مسک الختام آن کتاب
</p>
<p style="direction:rtl;">مستطاب ميباشد :
</p>
<p style="direction:rtl;">" و اين عبد در کمال رضا جان بر کف حاضرم که شايد از عنايت الهی و فضل
</p>
<p style="direction:rtl;">سبحانی اين حرف مذکور مشهود ( حضرت بهآءاللّه ) در سبيل نقطه و کلمه عُليا
</p>
<p style="direction:rtl;">( حضرت باب ) فدا شود و جان در بازد و اگر اين خيال نبود فوالّذی نطق الرُّوح
</p>
<p style="direction:rtl;">بامره آنی در اين بلد توقّف نمينمودم . "
</p>
<p style="direction:rtl;">ياران عزيز اين توصيف بليغ و اظهار صريح حضرت بهآءاللّه در چنين
</p>
<p style="direction:rtl;">کتاب مُهيمنی کاملاً نظير بياناتی است که حضرت اعلی مؤسّس امر بابی در مورد
</p>
<p style="direction:rtl;">ادّعای خود ذکر فرموده‌اند . حضرت باب راجع به مقام خود در قيّوم الاسمآء به اين
</p>
<p style="direction:rtl;">بيان ناطق :
</p>
<p style="direction:rtl;">ص ٤٨
</p>
<p style="direction:rtl;">" انّنی انا البيت قد کنت بالحقّ مرفوعا و انّنی انا المصباح فی المشکوة قد
</p>
<p style="direction:rtl;">کنت باللّه الحقّ علی الحقّ مضيئا و انّنی انا النّار فی النّور علی نور الطّور فی ارض
</p>
<p style="direction:rtl;">السّرور قد کنت حول النّار مخفيّاً . "
</p>
<p style="direction:rtl;">و نيز در همين کتاب مخاطباً لنفسه ميفرمايد :
</p>
<p style="direction:rtl;">" يا قرّة العين انّک انت النّبأ العظيم فی الملأ الاعلی و علی ذلک
</p>
<p style="direction:rtl;">الأسم عند اهل العرش قد کنت بالحقّ مرفوعا . " و همچنين ميفرمايد :
</p>
<p style="direction:rtl;">" و ما ارسلنا من نبيّ الّا و قد اخذناه العهد للذّکر و يومه ألا إنّ ذکر
</p>
<p style="direction:rtl;">اللّه و يومه فی المنظر الأعلی لدی ملائکة العرش قد کان بالحقّ علی الحقّ مشهودا . "
</p>
<p style="direction:rtl;">و ايضاً ميفرمايد : " و انّا نحن لو نشاء لهدينا الأرض و من عليها علی حرف
</p>
<p style="direction:rtl;">من الأمر اقرب من لمح العين جميعاً . "
</p>
<p style="direction:rtl;">و نيز در سجن ماکو در توقيعی خطاب به محمّد شاه ميفرمايد :
</p>
<p style="direction:rtl;">" انّا النّقطة الّتی ذوّت بها من ذوّت ... و انّنی انا وجه اللّه الّذی
</p>
<p style="direction:rtl;">لا يموت و نوره الّذی لا يفوت ... قد جعل اللّه کلّ مفاتيح الرّضوان فی يمينی و کلّ
</p>
<p style="direction:rtl;">ص ٤٩
</p>
<p style="direction:rtl;">مفاتيح النّيران فی شمالی ... الا انّنی انا رکن من کلمة الاُولی الّتی من عرفها
</p>
<p style="direction:rtl;">عرف کلّ حقّ و يدخل فی کلّ خير ... خلقنی اللّه من طينة لم يشارک فيها احد
</p>
<p style="direction:rtl;">و اعطانی ما لا يدرکه البالغون و لا يقدر ان يعرفه الموحّدون . "
</p>
<p style="direction:rtl;">و نيز در بيان قوای لا نهايهء مکنونهء در ظهور خود با عبارتی بديع ميفرمايد :
</p>
<p style="direction:rtl;">" لو ارادت نملة ان تفسّر القرآن من ذکر باطنه و باطن باطنه لتقدر لانّ السّرّ
</p>
<p style="direction:rtl;">الصّمدانيّة قد تلجلج فی حقيقة الکائنات . "
</p>
<p style="direction:rtl;">و حضرت عبدالبهآء در تفسير اين بيان حيرت افزا ميفرمايد :
</p>
<p style="direction:rtl;">" چون مور ضعيف را چنين استعداد لطيف حاصل ديگر معلوم است که
</p>
<p style="direction:rtl;">در ظلّ فيوضات جمال مبارک روحی لاحبّائه الفداء چه عون و عنايت حاصل گردد
</p>
<p style="direction:rtl;">و چه تأييد و الهام متواصل شود . "
</p>
<p style="direction:rtl;">علاوه بر نصوص قاطعه و اظهارات مهيمنهء حضرت بهآءاللّه و حضرت باب
</p>
<p style="direction:rtl;">بيانات صريحهء متقنهء مُبيّن منصوص آيات الهيّه در الواح و کتاب وصايای آن حضرت
</p>
<p style="direction:rtl;">نيز شاهد اين مقال است .
</p>
<p style="direction:rtl;">ص ٥٠
</p>
<p style="direction:rtl;">حضرت عبدالبهآء در لوحی به افتخار يکی از احبّای مازندران در تبيين عبارتی
</p>
<p style="direction:rtl;">راجع به طلوع شمس حقيقت که سهواً به خود آن حضرت نسبت داده شده با بيانی
</p>
<p style="direction:rtl;">موجز و قاطع اساس عقيده اهل بها را راجع به ارتباط بين ظهور حضرت اعلی
</p>
<p style="direction:rtl;">و ظهور حضرت بهآءاللّه چنين تشريح ميفرمايند :
</p>
<p style="direction:rtl;">قوله الأحلی " و حال آنکه مقصد اين عبد کور حضرت اعلی و کور جمال مبارک
</p>
<p style="direction:rtl;">روحی لهما الفدا است ظهور نقطه اولی سطوع آفتاب در برج حمل بود و اينک
</p>
<p style="direction:rtl;">شمس حقيقت جمال مبارک از برج اسد طالع و لائح يعنی اين کور مبارک به انوار
</p>
<p style="direction:rtl;">شمس حقيقت از برج اسد که در اشدّ شعاع و حرارت و ظهور است مزيّن است . "
</p>
<p style="direction:rtl;">و نيز در لوحی ديگر به اصرح بيان ميفرمايد :
</p>
<p style="direction:rtl;">" حضرت اعلی صبح حقيقت روشن و تابنده بر جميع اَرجاء و مبشّر نيّر اعظم
</p>
<p style="direction:rtl;">ابهی و جمال مبارک موعود جميع کتب و صحف و زبر و الواح و ظهور مجلّی طور در
</p>
<p style="direction:rtl;">سدره سينا و ما عدا کلّ بنده آن آستانيم و احقر پاسبان . "
</p>
<p style="direction:rtl;">و نيز در مقامی ديگر به نهايت تأکيد ميفرمايد :
</p>
<p style="direction:rtl;">ص ٥١
</p>
<p style="direction:rtl;">" جميع ادّله و براهين معقوله و منقوله مرجع و مرکزش جمال مبارک و حضرت
</p>
<p style="direction:rtl;">اعلی بود و منتهی شد "
</p>
<p style="direction:rtl;">و حضرت عبدالبهآء در الواح وصايا که حاوی آخرين نوايا و دستورات
</p>
<p style="direction:rtl;">مبارکه است در بيان اساس عقايد اهل بهآء نسبت به دو مقام رفيع حضرت
</p>
<p style="direction:rtl;">اعلی چنين ميفرمايد:
</p>
<p style="direction:rtl;">" اساس عقايد اهل بهآء روحی لهم الفداء حضرت ربّ اعلی مظهر وحدانيّت
</p>
<p style="direction:rtl;">و فردانيّت الهيّه و مبشّر جمال قدم حضرت جمال ابهی روحی لاحبّائه الثّابتين
</p>
<p style="direction:rtl;">فدا مظهر کلّيّهء الهيّه و مطلع حقيقت مُقدّسهء ربّانيّه و ما دون کلّ عباد له و کلّ
</p>
<p style="direction:rtl;">بامره يعملون . "
</p>
<p style="direction:rtl;">ص ٥٢
</p>
<p style="direction:rtl;">حضرت عبدالبهآء
</p>
<p style="direction:rtl;">ياران عزيز آنچه در صفحات قبل مذکور گشت بيان حقايقی بود که
</p>
<p style="direction:rtl;">به عقيده راسخ اين عبد در نفس دعوی شارع آئين بهائی مندمج است . و چون
</p>
<p style="direction:rtl;">بالطّبع تفکّر و تأمّل در چنين ظهور خارق العادهء مجد و بهای الهی ممکن است
</p>
<p style="direction:rtl;">در اذهان سوء تفاهماتی ايجاد نمايد ، لذا سعی گرديد رفع هر گونه شبهه شود و معنی
</p>
<p style="direction:rtl;">و مفهوم الوهيّت آن مظهر قوّهء سرّيّهء معنويّه واضح گردد و مبرهن شود که امر بهائی
</p>
<p style="direction:rtl;">جميع شرايع قبل را من عند اللّه ميداند و مبادی اصليّهء آنان را تصديق ميکند
</p>
<p style="direction:rtl;">و با هر يک کاملاً مرتبط و متّحد است و شارع آئين مقدّس بهائی خاتميّتی را که
</p>
<p style="direction:rtl;">رؤسای مذاهب مختلفه بدان معتقدند ردّ فرموده و با وجود عظمت ظهور خويش اين
</p>
<p style="direction:rtl;">دعوی را حتّی برای خود قائل نگرديده است . و نکتهء اساسی ديگری که توضيح و تبيينش
</p>
<p style="direction:rtl;">در مرحلهء فعلی تکامل امر اللّه لازم بنظر می رسيد اين بود که حضرت باب مبشّر امر حضرت
</p>
<p style="direction:rtl;">ص ٥٣
</p>
<p style="direction:rtl;">بهآءاللّه با وجود دوره کوتاه رسالتش در مقام اوّل مظهر کامله الهيّه بوده و
</p>
<p style="direction:rtl;">دارای همان اختيارات تامّهء مطلقه ميباشند که انبيای اولو العزم الهی در اعصار
</p>
<p style="direction:rtl;">سلف واجد بوده‌اند .
</p>
<p style="direction:rtl;">حال وقت آنست که شأن و مقام حضرت عبدالبهآء روشن شود . فی الحقيقه
</p>
<p style="direction:rtl;">ما چنان به عهد حضرت عبدالبهآء نزديک و مجذوب قوّهء معنويّهء مغناطيس وجودش
</p>
<p style="direction:rtl;">ميباشيم که به آسانی نميتوانيم به هويّت و مقام آن حضرت که نه فقط در ظهور حضرت
</p>
<p style="direction:rtl;">بهآءاللّه بلکه در سراسر تاريخ اديان مقام فريد و وحيدی را داراست پی بريم .
</p>
<p style="direction:rtl;">حضرت عبدالبهآء در افقی خاص قائم و مرتبتش کاملاً با مؤسّس و مبشّر ظهور
</p>
<p style="direction:rtl;">بهائی متفاوتست و ليکن بر اثر مقامی که حضرت بهآءاللّه بوسيلهء عهد و ميثاق به
</p>
<p style="direction:rtl;">آن حضرت تفويض فرموده با آن دو ذات مقدّس جمعاً هياکل اصليّهء ثلاثهء آئينی
</p>
<p style="direction:rtl;">را تشکيل ميدهند که در تاريخ روحانی عالم بی سابقه است . حضرتش با آن طلعات
</p>
<p style="direction:rtl;">مقدّسه از رفرف عليا به مقدّرات اين طفل رضيع امر اللّه ناظر و قبل از اتمام
</p>
<p style="direction:rtl;">هزار سال کامل هيچ نفسی و يا هيئتی که پس از آن هيکل مبارک بر خدمت امر اللّه
</p>
<p style="direction:rtl;">ص ٥٤
</p>
<p style="direction:rtl;">قائم گردد هرگز به آن رتبه اسنی فائز نشود . مماثل و مشابه دانستن مقام
</p>
<p style="direction:rtl;">حضرت عبدالبهآء با مقام نفوسی که به ردای سلطه و اختيارات حضرتش مفتخر
</p>
<p style="direction:rtl;">گرديده‌اند در حکم تنزيل مقام آن حضرت است و اين امر به همان اندازه باطل و
</p>
<p style="direction:rtl;">از طريق صواب منحرف است که حضرتش را با مبشّر و مظهر ظهور در صقع واحد
</p>
<p style="direction:rtl;">قرار دهند . با آنکه بين مقام حضرت عبدالبهآء و مظهر کلّی الهی فاصله عظيم است
</p>
<p style="direction:rtl;">و ليکن بين مرکز ميثاق و وليّ امرهائی که عهده دار وظيفهء آن حضرتند ولو
</p>
<p style="direction:rtl;">دارای اسم و رسم و عنوانی عظيم باشند و به توفيقاتی جليل فائز گردند اين فاصله
</p>
<p style="direction:rtl;">به مراتب اعظم است . نفوسی که به شرف لقای حضرت عبدالبهآء فائز شده
</p>
<p style="direction:rtl;">و بر اثر مجاورت با مغناطيس وجودش حبّ آن حضرت را در دل و جان پرورده‌اند
</p>
<p style="direction:rtl;">سزاوار چنان است که در پرتو آنچه مذکور گرديد اکنون در باره مقام منيع جمال
</p>
<p style="direction:rtl;">اقدس ابهی که به مراتب ارفع و اعظم است تفکّر و تدبّر نمايند .
</p>
<p style="direction:rtl;">چنانکه در نصوص مبارکهء مؤسّس امر اللّه و همچنين در آثار و الواح مبيّن آيات
</p>
<p style="direction:rtl;">اللّه مذکور است حضرت عبدالبهآء مظهر ظهور الهی نيستند و با آنکه وصيّ پدر بزرگوارند
</p>
<p style="direction:rtl;">ص ٥٥
</p>
<p style="direction:rtl;">و ليکن دارای همان رتبه و مقام نه . و اَحَدی پس از حضرت باب و حضرت بهآءاللّه
</p>
<p style="direction:rtl;">نميتواند قبل از انقضای هزار سال کامل ادّعای مظهريّت الهيّه نمايد .
</p>
<p style="direction:rtl;">حضرت بهآءاللّه در کتاب اقدس چنين انذار ميفرمايد :
</p>
<p style="direction:rtl;">" من يدّعی امراً قبل اتمام الف سنة کاملة انّه کذّاب مفتر نسئل اللّه
</p>
<p style="direction:rtl;">بأن يؤيّده علی الرّجوع ان تاب انّه هو التّوّاب و ان اصرّ علی ما قال يبعث
</p>
<p style="direction:rtl;">عليه من لا يرحمه و انّه شديد العقاب . " و نيز من باب تأکيد ميفرمايد:
</p>
<p style="direction:rtl;">" و من يأوّل هذه الآية او يفسّرها بغير ما نزّل فی الظّاهر انّه محروم من
</p>
<p style="direction:rtl;">روح اللّه و رحمته الّتی سبقت العالمين . " و نيز در مقام ديگر ميفرمايد:
</p>
<p style="direction:rtl;">" اگر نفسی بکلّ آيات ظاهر شود قبل از اتمام الف سنهء کامله که هر سنهء آن
</p>
<p style="direction:rtl;">دوازده ماه بما نزّل فی الفرقان و نوزده شهر بما نزّل فی البيان که در هر شهری نوزده
</p>
<p style="direction:rtl;">يوم مذکور است ابداً تصديق منمائيد . "
</p>
<p style="direction:rtl;">حضرت عبدالبهآء نيز در تأييد اين انذارات به لحن مؤکّد و شديد ميفرمايد:
</p>
<p style="direction:rtl;">قوله الاحلی : " اين است عقيدهء ثابته راسخه و حقيقت معتقدات واضحهء
</p>
<p style="direction:rtl;">ص ٥٦
</p>
<p style="direction:rtl;">صريحه اين عبد و اهل ملکوت ابهی که جمال مبارک شمس حقيقت ساطع از برج حقيقت
</p>
<p style="direction:rtl;">و حضرت اعلی شمس حقيقت لامع از برج حقيقت ... و امّا مقام اين عبد
</p>
<p style="direction:rtl;">عبوديّت محضهء صرفهء حقيقيّهء ثابتهء راسخه من دون تأويل و تفسير و تلويح
</p>
<p style="direction:rtl;">و تشريح ... من مُبيّن آياتم اين است بيان من . "
</p>
<p style="direction:rtl;">آيا حضرت عبدالبهآء در کتاب وصايای خود با لحن و بيانی که الدّ ناقضين ميثاق
</p>
<p style="direction:rtl;">را منکوب و مخذول مينمود حربهء دشمنانی را که مدّتها سعی داشته آنحضرت
</p>
<p style="direction:rtl;">را به دعوی مقامی بالاتر و لا اقلّ برابر با مقام حضرت بهآءاللّه متّهم سازند در هم نشکست ؟
</p>
<p style="direction:rtl;">از مهمترين قسمتهای آخرين وصايای مبارک که دستورات و نوايای آن
</p>
<p style="direction:rtl;">مولای عالميان را اِلی الأبد گوشزد جهانيان ميکند اين بيانات است که ميفرمايد:
</p>
<p style="direction:rtl;">" اساس عقائد اهل بهآء روحی لهم الفداء حضرت ربّ اعلی مظهر وحدانيّت
</p>
<p style="direction:rtl;">و فردانيّت الهيّه و مبشّر جمال قدم . حضرت جمال ابهی روحی لاحبّائه الثّابتين
</p>
<p style="direction:rtl;">فدا مظهر کلّيّهء الهيّه و مطلع حقيقت مقدّسهء ربّانيّه و ما دون کلّ عباد له و کلّ بامره يعملون . "
</p>
<p style="direction:rtl;">ص ٥٧
</p>
<p style="direction:rtl;">از اين بيانات واضح و مبيّن که با هر قسم دعوی رسالت مباينت دارد
</p>
<p style="direction:rtl;">بهيچوجه نبايد اين نتيجه را گرفت که حضرت عبدالبهآء فقط يکی از بندگان جمال
</p>
<p style="direction:rtl;">مبارک و يا فقط مبيّن منصوص تعاليم اَب بزرگوارش ميباشد . حاشا و کلّا که اين
</p>
<p style="direction:rtl;">عبد چنين فکری در سر بپروراند و يا در صدد القای چنين نظری باشد . زيرا محدود
</p>
<p style="direction:rtl;">کردن مقام حضرت عبدالبهآء به اين مراتب خيانت واضحی به ميراث مرغوب
</p>
<p style="direction:rtl;">حضرت بهآءاللّه به اهل عالم است . مقامی را که قلم اعلی برای حضرت
</p>
<p style="direction:rtl;">عبدالبهآء معيّن فرموده بينهايت رفيع و منيع است و بمراتب بالاتر از آنست که
</p>
<p style="direction:rtl;">از نفس بيانات حضرت عبدالبهآء در حقّ خود مستفاد ميگردد . در کتاب اقدس که
</p>
<p style="direction:rtl;">اعظم و اقدس از جميع آثار حضرت بهآءاللّه است همچنين در کتاب عهد و سوره غصن
</p>
<p style="direction:rtl;">اشاراتی از حضرت بهآءاللّه موجود است که در الواح نازله به افتخار حضرت
</p>
<p style="direction:rtl;">عبدالبهآء از يراعه اَب جليلش نيز تأييد گشته و کلّاً به حضرت عبدالبهآء
</p>
<p style="direction:rtl;">قدرت و اختياری عنايت ميکند که نسل حاضر هرگز نميتواند کماينبغی و يليق به
</p>
<p style="direction:rtl;">اهميّت و معنی آن پی برد .
</p>
<p style="direction:rtl;">حضرت عبدالبهآء در رتبه اولی مرکز و محور عهد و ميثاق بی مثيل حضرت بهاءاللّه
</p>
<p style="direction:rtl;">ص ٥٨
</p>
<p style="direction:rtl;">و اعلی صنع يد عنايتش و مرآت صافی انوارش و مثل اعلای تعاليم و مبيّن مصون
</p>
<p style="direction:rtl;">از خطای آياتش و جامع جميع کمالات و مظهر کلّيّهء صفات و فضائل بهائی و غصن اعظم
</p>
<p style="direction:rtl;">منشعب از اصل قديم و غصن الأمر و حقيقت من طاف حوله الأسماء و مصدر
</p>
<p style="direction:rtl;">و منشأ وحدت عالم انسانی و رايت صلح اعظم و قمر سمآء اين شرع مقدّس
</p>
<p style="direction:rtl;">بوده و اِلی الأبد خواهد بود و نام معجز شيم عبدالبهآء بنحو اتمّ و اکمل و
</p>
<p style="direction:rtl;">احسن جامع جميع اين نعوت و اوصاف است . و اعظم از کلّ اين اسماء عنوان منيع " سرّ
</p>
<p style="direction:rtl;">اللّه " است که حضرت بهآءاللّه در توصيف آن حضرت اختيار فرموده‌اند و با آنکه
</p>
<p style="direction:rtl;">بهيچوجه اين خطاب نبايد عنوان رسالت آن حضرت قرار گيرد مع الوصف حاکی از آن
</p>
<p style="direction:rtl;">است که چگونه خصوصيّات و صفات بشری با فضائل و کمالات الهی در نفس
</p>
<p style="direction:rtl;">مقدّس حضرت عبدالبهآء مجتمع و متّحد گشته است .
</p>
<p style="direction:rtl;">در کتاب مستطاب اقدس در اين مقام چنين نازل گشته :
</p>
<p style="direction:rtl;">" اذا غيض بحر الوصال و قضی کتاب المبدء فی المآل توجّهوا اِلی مَن اراده
</p>
<p style="direction:rtl;">اللّه الّذی انشعب من هذا الاصل القديم . "
</p>
<p style="direction:rtl;">ص ٥٩
</p>
<p style="direction:rtl;">و نيز ميفرمايد : " اذا طارت الورقاء عن ايک الثّناء و قصدت المقصد
</p>
<p style="direction:rtl;">الأقصی الأخفی ارجعوا ما لا عرفتموه من الکتاب اِلی الفرع المنشعب من هذا
</p>
<p style="direction:rtl;">الأصل القويم . "
</p>
<p style="direction:rtl;">و نيز در کتاب عهد جمال اقدس ابهی به کمال صراحت و تأکيد ميفرمايند :
</p>
<p style="direction:rtl;">" بايد اغصان و افنان و منتسبين طرّاً به غصن اعظم ناظر باشند انظروا
</p>
<p style="direction:rtl;">ما انزلناه فی کتابی الاقدس : اذا غيض بحر الوصال و قضی کتاب المبدء
</p>
<p style="direction:rtl;">فی المآل توجّهوا الی من اراده اللّه الّذی انشعب من هذا الاصل القديم .
</p>
<p style="direction:rtl;">مقصود از اين آيهء مبارکه غصن اعظم ( حضرت عبدالبهآء ) بوده کذلک اظهرنا الامر
</p>
<p style="direction:rtl;">فضلاً من عندنا و انا الفضّال الکريم . "
</p>
<p style="direction:rtl;">و در سوره غصن ميفرمايد : " قد انشعب من سدرة المنتهی هذا الهيکل المقدّس
</p>
<p style="direction:rtl;">الابهی غصن القدس فهنيئاً لمن استظلّ فی ظلّه و کان من الرّاقدين قل قد نبت
</p>
<p style="direction:rtl;">غصن الأمر من هذا الأصل الّذی استحکمه اللّه فی ارض المشيّة و ارتفع فرعه
</p>
<p style="direction:rtl;">اِلی مقام احاط کلّ الوجود فتعالی هذا الصّنع المتعالی المبارک العزيز
</p>
<p style="direction:rtl;">المنيع ... قل قد فصل
</p>
<p style="direction:rtl;">ص ٦٠
</p>
<p style="direction:rtl;">من لوح الأعظم کلمة علی الفضل و زيّنها اللّه به طراز نفسه و جعلها سلطانا علی
</p>
<p style="direction:rtl;">من علی الأرض و آية عظمته و اقتداره بين العالمين ... قل يا قوم فاشکروا اللّه
</p>
<p style="direction:rtl;">بظهوره و انّه لهو الفضل الأعظم عليکم و نعمة الأتمّ لکم و به يحيی کلّ عظم
</p>
<p style="direction:rtl;">رميم من توجّه اليه فقد توجّه اِلی اللّه فمن اعرض عنه فقد اعرض عن جمالی و کفر
</p>
<p style="direction:rtl;">ببرهانی و کان من المسرفين . انّه لوديعة اللّه بينکم و امانته فيکم و ظهوره
</p>
<p style="direction:rtl;">عليکم و طلوعه بين عباده المقرّبين ... انّا قد بعثناه علی هيکل الانسان فتبارک
</p>
<p style="direction:rtl;">اللّه مبدع ما يشاء بامره المبرم الحکيم انّ الّذين هم منعوا انفسهم عن ظلّ
</p>
<p style="direction:rtl;">الغصن اولئک تاهوا فی العراء و احرقتهم حرارة الهوی و کانوا من الهالکين . "
</p>
<p style="direction:rtl;">و نيز به خطّ مبارک خطاب به حضرت عبدالبهآء چنين نازل :
</p>
<p style="direction:rtl;">" يا بصری عليک بهائی و بحر عنايتی و شمس فضلی و سماء رحمتی نسئل اللّه
</p>
<p style="direction:rtl;">ان ينوّر العالم بعلمک و حکمتک و يقدّر لک ما يفرح به قلبک و تقرّ عينک . "
</p>
<p style="direction:rtl;">و نيز در لوحی ديگر چنين مسطور است :
</p>
<p style="direction:rtl;">" البهآء عليک و علی من يخدمک و يطوف حولک و الويل و العذاب
</p>
<p style="direction:rtl;">ص ٦١
</p>
<p style="direction:rtl;">لمن يخالفک و يؤذيک طوبی لمن و الاک السّقر لمن عاداک .
</p>
<p style="direction:rtl;">انّا جعلناک حرزاً للعالمين و حفظاً لمن فی السّموات و الارضين و حصناً لمن
</p>
<p style="direction:rtl;">آمن باللّه الفرد الخبير نسأل اللّه بان يحفظهم بک و يغنيهم بک و يرزقهم بک و
</p>
<p style="direction:rtl;">يلهمک ما يکون مطلع الغنی لأهل الأنشاء و بحر الکرم لمن فی العالم و مشرق
</p>
<p style="direction:rtl;">الفضل علی الاُمم . "
</p>
<p style="direction:rtl;">و نيز در مناجاتی که در حقّ حضرت عبدالبهآء نازل گشته ميفرمايد :
</p>
<p style="direction:rtl;">" انت تعلم يا الهی انّی ما اريده الّا بما اردته و ما اخترته الّا بما
</p>
<p style="direction:rtl;">اصطفيته فانصره بجنود ارضک و سمائک ... اسألک بولهی فی حبّک و شوقی فی
</p>
<p style="direction:rtl;">اظهار امرک بان تقدّر له و لمحبّيه ما قدّرته لسفرائک و اُمناء وحيک انّک انت
</p>
<p style="direction:rtl;">اللّه المقتدر القدير . "
</p>
<p style="direction:rtl;">و نيز در توقيعی که هنگام توقّف حضرت عبدالبهآء در بيروت به افتخار آنحضرت
</p>
<p style="direction:rtl;">از لسان جمال قدم نازل و بخطّ ميرزا آقا جان کاتب وحی مرقوم گرديده ميفرمايد :
</p>
<p style="direction:rtl;">" حمداً لمن تشرّف ارض الباء ( بيروت ) بقدوم من طاف حوله الاسماء بذلک
</p>
<p style="direction:rtl;">بشّرت الذّرّات کلّ الممکنات بما طلع و لاح و ظهر و اشرق و خرج من باب السّجن
</p>
<p style="direction:rtl;">ص ٦٢
</p>
<p style="direction:rtl;">و افقه شمس جمال غصن اللّه الأعظم العظيم و سرّاللّه الأقوم القديم متوجّهاً
</p>
<p style="direction:rtl;">اِلی مقام آخر بذلک تکدّرت ارض السّجن و فرحت اخری ... طوبی ثمّ طوبی لأرض
</p>
<p style="direction:rtl;">فازت بقدومه و لعين قرّت بجماله و لسمع تشرّف باصغاء ندائه و لقلب ذاق حلاوة حبّه
</p>
<p style="direction:rtl;">و لصدر رحب بذکره و لقلم تحرّک علی ثنائه و للوح حمل آثاره . "
</p>
<p style="direction:rtl;">حضرت عبدالبهآء در تأييد مقامی که از طرف حضرت بهآءاللّه به ايشان عنايت
</p>
<p style="direction:rtl;">شده چنين ميفرمايند :
</p>
<p style="direction:rtl;">" به نصّ کتاب اقدس مرکز ميثاق را مبيّن کتاب فرمودند که از اوّل ابداع
</p>
<p style="direction:rtl;">تا يومنا هذا در ظهور مظاهر مقدّسه چنين عهد محکم متينی گرفته نشده . "
</p>
<p style="direction:rtl;">با آنکه مقام حضرت عبدالبهآء رفيع و اوصاف و نعوتی که حضرت بهآءاللّه
</p>
<p style="direction:rtl;">در آثار و الواح مقدّسه فرزند ارجمند خود را بدان ستوده‌اند وفير و کثير است
</p>
<p style="direction:rtl;">معذلک هرگز نبايد تصوّر کرد که دارندهء چنين موهبت خاص و بی نظيری مقامی مطابق يا
</p>
<p style="direction:rtl;">مماثل با مقام اَب جليلش که نفس مظهر ظهور است دارا ميباشد . هر گاه الواح و
</p>
<p style="direction:rtl;">آيات مذکوره بدين نحو تعبير و تفسير گردد واضحاً مشهوداً مباين با نصوص قاطعه و
</p>
<p style="direction:rtl;">تحذيراتی است
</p>
<p style="direction:rtl;">ص ٦٣
</p>
<p style="direction:rtl;">که از قبل بدان اشاره گرديد . چنانکه مذکور شد نفوسی که نسبت به مقام حضرت
</p>
<p style="direction:rtl;">عبدالبهآء راه مبالغه می پيمايند بهمان درجه مُضرّ و مستحقّ ملامت و سرزنشند که
</p>
<p style="direction:rtl;">آنانکه مقام حضرتش را تنزيل ميدهند زيرا با اصرار در استنباطات واهی خود از آثار
</p>
<p style="direction:rtl;">حضرت بهآءاللّه من غير عمد بهانه بدست دشمن داده و مفتريات کاذبه و اظهارات
</p>
<p style="direction:rtl;">ايشان را که سبب تخديش اذهان است تأييد ميکنند . بنا بر اين لازم ميدانم بدون
</p>
<p style="direction:rtl;">هيچگونه شائبهء شکّ و ترديد تصريح نمايم که نه در کتاب اقدس و نه در کتاب عهدی و
</p>
<p style="direction:rtl;">يا سوره غصن و ساير الواحی که از يراعهء حضرت بهآءاللّه و حضرت عبدالبهآء
</p>
<p style="direction:rtl;">نازل گشته بهيچوجه نصّی ديده نميشود که مؤيّد عقيده " وحدت معنوی " حضرت
</p>
<p style="direction:rtl;">بهآءاللّه و حضرت عبدالبهآء باشد و يا حضرت عبدالبهآء را با اَب جليلش و يا
</p>
<p style="direction:rtl;">يکی از مظاهر ظهور قبل در يک مقام قرار دهد . پيدايش اين عقيدهء باطل تا حدّی ناشی
</p>
<p style="direction:rtl;">از تفسير اغراق آميز بعضی از اصطلاحات و عبارات لوح غصن بوده و يا بعلّت آن است
</p>
<p style="direction:rtl;">که در ترجمهء آن لوح منيع به لغت انگليسی پاره‌ای کلمات وارد شده که يا اصولاً
</p>
<p style="direction:rtl;">در اصل لوح وجود نداشته و يا مبهم و يا منحرف از معنی بوده است . ولی علّت اصلی
</p>
<p style="direction:rtl;">ص ٦٤
</p>
<p style="direction:rtl;">اين اشتباه بلا شکّ استنباط ناصواب از عبارات اوّليّهء يکی از الواح حضرت
</p>
<p style="direction:rtl;">بهآءاللّه است که مستخرجاتی از آن در کتاب ( ١ ) Baha'i Scripture "
</p>
<p style="direction:rtl;">بلافاصله قبل از لوح غصن درج شده ولی جزء آن لوح نيست .
</p>
<p style="direction:rtl;">نفوسی که اين آيات را تلاوت مينمايند بايد متذکّر باشند که مقصود از
</p>
<p style="direction:rtl;">لسان قدم " خداوند " است لا غير و کلمه " اسم اعظم " اشاره صريحی است
</p>
<p style="direction:rtl;">به حضرت بهآءاللّه و " عهدی " که به آن اشاره شد عهد خاصّی نيست که حضرت
</p>
<p style="direction:rtl;">بهآءاللّه مؤسّس و حضرت عبدالبهآء مرکز آن ميباشند بلکه عهد کلّی الهی
</p>
<p style="direction:rtl;">است که بر طبق تعاليم بهائی خداوند همواره در هر ظهوری از بندگانش اخذ مينمايد
</p>
<p style="direction:rtl;">و مقصود از " لسان القدم يبشّر اهل العالم " که در آن فقرات مذکور است ندای
</p>
<p style="direction:rtl;">الهی به حضرت بهآءاللّه است نه خطاب جمال قدم به حضرت عبدالبهآء . بعلاوه
</p>
<p style="direction:rtl;">عبارت " انّه نفسی " حاکی از وحدت معنويّهء خداوند و مظاهر ظهور الهی است که
</p>
<p style="direction:rtl;">در کتاب مستطاب ايقان نيز بيان گرديده نه آنکه حضرت عبدالبهآء نفس حضرت
</p>
<p style="direction:rtl;">-----------------------------------------------------------------------
</p>
<p style="direction:rtl;">(١ )- مجموعه‌ای از الواح حضرت بهآءاللّه که به لسان انگليسی ترجمه شده است .
</p>
<p style="direction:rtl;">ص ٦٥
</p>
<p style="direction:rtl;">بهآءاللّه باشند . چنين عقيده‌ای با اصل وحدت مظاهر الهيّه که کراراً در الواح
</p>
<p style="direction:rtl;">و بيانات مبارکه تصريح و در فقرات مذکوره نيز تلويحاً تأکيد گرديده است مُباين
</p>
<p style="direction:rtl;">و متناقض است .
</p>
<p style="direction:rtl;">قبول اين عقيده بمنزلهء رجوع به عقايد خرافيّهء غير معقولی است که
</p>
<p style="direction:rtl;">در قرن اوّل مسيحی بطور غير محسوس در ديانت مسيح رخنه کرد و به تدريج به عقايد
</p>
<p style="direction:rtl;">و سنن مُسلّمی تبديل شد که آن آئين را از نفوذ و تأثير باز و مقصد جليلش را از
</p>
<p style="direction:rtl;">انظار مخفی و پنهان داشت .
</p>
<p style="direction:rtl;">حضرت عبدالبهآء در تفسير لوح غصن چنين ميفرمايد :
</p>
<p style="direction:rtl;">" اين عبد ميگويد معنای حقيقی و حقيقت معانی و سرّ اسرار اين آيات
</p>
<p style="direction:rtl;">و کلمات و ابيات عبوديّت آستان مقدّس جمال ابهی است و محويّت و فنا
</p>
<p style="direction:rtl;">و اضمحلال محض در عتبه مبارکه و هذا تاجی الوهّاج و اکليلی الجليل و افتخر
</p>
<p style="direction:rtl;">به فی ملکوت السّموات و الأرض و اتباهی به بين ملأ المقرّبين و ليس لأحد ان
</p>
<p style="direction:rtl;">يفسّر بغير هذا و هذا هُو الحقّ المُبين ... اين عبد به نصّ قاطع کتاب اقدس و
</p>
<p style="direction:rtl;">صريح آيات کتاب
</p>
<p style="direction:rtl;">ص ٦٦
</p>
<p style="direction:rtl;">عهد مُبيّن واضح آيات اللّه ... و هر کس تجاوز نمايد متابعت رأی خويش نموده است . "
</p>
<p style="direction:rtl;">گذشته از اين هر گاه مرکز ميثاق را با شارع اين آئين مقدّس يکی دانيم
</p>
<p style="direction:rtl;">بالنّتيجه بايد مقام حضرت عبدالبهآء را ما فوق مقام حضرت باب قرار دهيم و حال
</p>
<p style="direction:rtl;">آنکه عکس اين موضوع اصل اساسی اين ديانت است ولو آنکه هنوز عموم به آن پی
</p>
<p style="direction:rtl;">نبرده‌اند . داشتن چنين عقيده‌ای مفتريات ناقضين ميثاق را که در تمام دوره
</p>
<p style="direction:rtl;">حضرت عبدالبهآء در مسموم ساختن افکار و تخديش اذهان پيروان با وفای حضرت
</p>
<p style="direction:rtl;">بهآءاللّه کوشيده‌اند تأييد خواهد نمود . امّا آنچه بيشتر مقرون به حقيقت و با
</p>
<p style="direction:rtl;">اصول تعاليم حضرت بهآءاللّه و حضرت باب موافق است آنست که به جای اين تصوّر
</p>
<p style="direction:rtl;">واهی در باره حضرت عبدالبهآء مبشّر و شارع اين آئين نازنين را حقيقت واحده
</p>
<p style="direction:rtl;">دانيم چنانکه سوره هيکل به صراحت بيان مُؤيّد اين نکته است قوله الأعلی :
</p>
<p style="direction:rtl;">" لو کان لنقطة الأُلی علی زعمکم غيری و يدرک لقائی لن يفارقنی و يستأنس
</p>
<p style="direction:rtl;">بنفسی و استأنست بنفسه فی ايّامی . " و نيز از قلم اعلی نازل :
</p>
<p style="direction:rtl;">" قل تاللّه انّ هذا لنقطة الاُولی قد ظهر فی قميصه الاُخری . "
</p>
<p style="direction:rtl;">ص ٦٧
</p>
<p style="direction:rtl;">و نيز در لوحی به افتخار يکی از حروفات حيّ خطاباً لنفسه ميفرمايد :
</p>
<p style="direction:rtl;">" انّ هذا لهو الّذی ظهر فی السّتّين . "
</p>
<p style="direction:rtl;">و همچنين در سوره دم ميفرمايد :
</p>
<p style="direction:rtl;">" و هل من ناصر ينصر جمال الاُولی فی طلعة الاُخری . "
</p>
<p style="direction:rtl;">و از طرف ديگر در آثار مبارکه ظهور حضرت باب را بعنوان ظهور قبلی خود توصيف
</p>
<p style="direction:rtl;">فرموده‌اند . بنا بر آنچه ذکر شد حضرت عبدالبهآء از جمله مظاهر الهيّه نيستند
</p>
<p style="direction:rtl;">بلکه مستقيماً از شارع و مؤسّس امر بهائی اقتباس نور و الهام و فيض ميفرمايند
</p>
<p style="direction:rtl;">و به مثابه مرآت صافيهء کامله انوار عظمت و جلال حضرت بهآءاللّه را منعکس ميکنند
</p>
<p style="direction:rtl;">و ذاتاً واجد حقيقت محيطهء غير قابل وصفی که مختصّ انبيای الهی است نميباشند و
</p>
<p style="direction:rtl;">کلماتشان با آنکه همان قوّت و اعتبار کلمات حضرت بهآءاللّه را داراست در رتبه
</p>
<p style="direction:rtl;">و مقام با آن برابر نه و نبايد آن حضرت را رجوع مسيح يعنی ظهور ابنی دانست که در
</p>
<p style="direction:rtl;">جلال اَبِ آسمانی ظاهر ميگردد .
</p>
<p style="direction:rtl;">اين بيانات حضرت عبدالبهآء خطاب به احبّای امريک که مسک الختام
</p>
<p style="direction:rtl;">ص ٦٨
</p>
<p style="direction:rtl;">اين رساله ميگردد خود نيز دليل ديگری بر تأييد اين حقايق است . قوله الأحلی :
</p>
<p style="direction:rtl;">" مرقوم نموده بوديد که در بين احبّا در خصوص رجوع ثانی مسيح اختلاف است
</p>
<p style="direction:rtl;">سبحان اللّه به کرّات و مرّات اين مسئله بيان آمده و بصريح عبارت از قلم
</p>
<p style="direction:rtl;">عبدالبهآء جواب صادر گرديده که مقصود از نبوّات در خصوص ربّ الجنود و مسيح
</p>
<p style="direction:rtl;">موعود مراد جمال قدم و حضرت اعلی است ، نام من عبدالبهآءست صفت من
</p>
<p style="direction:rtl;">عبدالبهآءست . حقيقت من عبدالبهآءست نعت من عبدالبهآءست . رقّيّت
</p>
<p style="direction:rtl;">به جمال قدم اکليل جليل من و تاج وهّاج من است و خدمت به نوع انسان آئين
</p>
<p style="direction:rtl;">قديم من ... نه اسمی دارد نه لقبی نه ذکری خواهد نه نعتی جز عبدالبهآء .
</p>
<p style="direction:rtl;">اين است آرزوی من . اين است اعظم آمال من . اين است حيات ابدی
</p>
<p style="direction:rtl;">من . اين است عزّت سرمدی من . "
</p>
<p style="direction:rtl;">ص ٦٩
</p>
<p style="direction:rtl;">نظم اداری
</p>
<p style="direction:rtl;">ياران و ياوران حضرت عبدالبهآء شمس هدايت الهيّه که شيخ احمد و سيّد کاظم
</p>
<p style="direction:rtl;">طلوع آنرا از افق شيراز بشارت داده بودند در سير به اقطار غربيّه در ادرنه به
</p>
<p style="direction:rtl;">اوج اعلی رسيد و آخر الأمر با صعود حضرت بهآءاللّه در افق عکّا غروب نمود و
</p>
<p style="direction:rtl;">ديگر قبل از انقضای هزار سال تمام طلوع نخواهد کرد . غروب چنين کوکب لامعی دوره
</p>
<p style="direction:rtl;">نزول وحی الهی را که اهمّ و اقدم مرحلهء دور بهائی است بکلّی خاتمه داد .
</p>
<p style="direction:rtl;">صرفنظر از مدّت کوتاه بين شهادت حضرت اعلی و نزول وحی بر جمال ابهی
</p>
<p style="direction:rtl;">در سياه چال طهران اين دوره که حضرت باب آنرا آغاز فرمودند و در زمان
</p>
<p style="direction:rtl;">حضرت بهآءاللّه به ذروه عليا واصل شد و به بشارات و نعوت جميع انبيای
</p>
<p style="direction:rtl;">اين کور عظيم مسبوق است به نزول مستمرّ آيات در مدّتی قريب به پنجاه سال
</p>
<p style="direction:rtl;">ممتاز و بدين سبب از حيث ثمرات و طول مدّت وحی در سراسر تاريخ اديان
</p>
<p style="direction:rtl;">بی سابقه و نظير است .
</p>
<p style="direction:rtl;">ص ٧٠
</p>
<p style="direction:rtl;">با صعود حضرت عبدالبهآء نيز عصر رسولی اين ظهور که اوّلين مرحله آئين نازنين
</p>
<p style="direction:rtl;">ماست خاتمه يافت . عصری که شکوه و جلالش به حدّی است که عظمت فتوحات
</p>
<p style="direction:rtl;">امر اللّه در مستقبل ايّام در مقابل آن جلوه و ظهوری نکند تا چه رسد به اينکه
</p>
<p style="direction:rtl;">آنرا تحت الشّعاع قرار دهد . زيرا موفّقيّت‌های بانيان مشروعات کنونی امر اللّه و
</p>
<p style="direction:rtl;">فتوحات باهره‌ای که در مستقبل ايّام نصيب باسلان عصر ذهبی خواهد بود با اعمال
</p>
<p style="direction:rtl;">حيرت بخش نفوسی که سبب حيات امر الهی گشته و اساس اصليّهء آنرا بنيان نهاده‌اند
</p>
<p style="direction:rtl;">برابری ننمايد و در صقع واحد در نيايد . آن عصر اوّل و خلّاق دور بهائی بايد
</p>
<p style="direction:rtl;">بنفسه از عصر تکوين که بدان وارد گشته‌ايم و عصر ذهبی که متعاقب آن خواهد بود
</p>
<p style="direction:rtl;">اَولی و متمايز باشد .
</p>
<p style="direction:rtl;">حضرت عبدالبهآء حائز مقامی است که در اديان معتبرهء عالم بی نظير و
</p>
<p style="direction:rtl;">مثيل است . ميتوان گفت که آن حضرت عصری را که خود منتسب به آن بود
</p>
<p style="direction:rtl;">ختام بخشيد و عصر ثانی را افتتاح فرمود که ما حال در آن قائم به خدمتيم .
</p>
<p style="direction:rtl;">به اين ترتيب الواح وصايا حلقه ارتباط ابدی و لا ينفصمی است که سرّ اللّه
</p>
<p style="direction:rtl;">الاعظم حضرت عبدالبهآء جهت ارتباط اعصار ثلاثهء امر بهائی به وجود آورده است .
</p>
<p style="direction:rtl;">ص ٧١
</p>
<p style="direction:rtl;">بنابراين عصر نشو و نمای تدريجی بذر امر اللّه با عصر ازهار و عصر بعد از آن که
</p>
<p style="direction:rtl;">مآلاً اثمار ذهبيّه‌اش به بار ميآيد مرتبط و پيوسته است .
</p>
<p style="direction:rtl;">قوای خلّاقهء منبعثه از شريعت حضرت بهآءاللّه که در هويّت حضرت عبدالبهآء
</p>
<p style="direction:rtl;">حلول نمود و توسعه يافت در اثر تماس و تأثيرات متقابله سندی بوجود آورد که
</p>
<p style="direction:rtl;">ميتوان آنرا به منزلهء دستور نظم بديع عالم که در عين حال افتخار اين کور اعظم و
</p>
<p style="direction:rtl;">نويد آن است تلقّی نمود . لذا الواح وصايای مبارکه را ميتوان به منزلهء وليدی
</p>
<p style="direction:rtl;">دانست که طبعاً از اقتران معنوی آن نافخ قوّهء مولّدهء مشيّت الهيّه با واسطهء ظهور
</p>
<p style="direction:rtl;">و حامل برگزيدهء آن قوّه به وجود آمده . چون الواح وصايا وليد عهد و ميثاق است
</p>
<p style="direction:rtl;">يعنی هم وارث شارع و هم وارث مبيّن شريعت اللّه ، لهذا نميتوان آنرا نه از موجد
</p>
<p style="direction:rtl;">قوّهء فاعله اوّليّه و نه از آنکه آنرا مآلاً ببار آورده مجزّی نمود . بايد
</p>
<p style="direction:rtl;">همواره به خاطر داشت که منويّات منيعهء حضرت بهآءاللّه به نحوی در روش و حالات
</p>
<p style="direction:rtl;">حضرت عبدالبهآء نفوذ و سريان يافته و مقاصد آنان به قسمی با يکديگر ممزوج و
</p>
<p style="direction:rtl;">مرتبط گشته که صرف مبادرت به انتزاع تعاليم جمال قدم از تأسيساتی که مثل اعلای
</p>
<p style="direction:rtl;">همان تعاليم وضع فرموده بمنزلهء ردّ يکی از
</p>
<p style="direction:rtl;">ص ٧٢
</p>
<p style="direction:rtl;">مقدّسترين حقايق اساسيّهء اين آئين بشمار ميرود .
</p>
<p style="direction:rtl;">نظم اداری امر اللّه که از حين صعود حضرت عبدالبهآء تا کنون همواره در نشو و
</p>
<p style="direction:rtl;">نما بوده و در مقابل انظار اهل بهآء لا اقلّ در چهل اقليم از اقاليم جهان مجسّم و
</p>
<p style="direction:rtl;">مصوّر گشته بمنزلهء قالب الواح وصايای مبارکه است که اين طفل نوزاد در آن حصن
</p>
<p style="direction:rtl;">حصين پرورش يافته و رشد و نما مينمايد . اين نظم اداری چون توسعه يابد و اساسش
</p>
<p style="direction:rtl;">تحکيم گردد قطعاً قوای مکنونه و آنچه را که در هويّت اين سند خطير که مرآت مجلّای
</p>
<p style="direction:rtl;">نوايای يکی از اعظم طلعات دور حضرت بهآءاللّه است ظاهر و آشکار خواهد نمود و
</p>
<p style="direction:rtl;">همينکه اجزای مُرکّبه و تأسيسات اصليّه‌اش با کمال اتقان و جدّيّت شروع به
</p>
<p style="direction:rtl;">فعّاليّت نمود دعوی خود را مبرهن داشته ثابت خواهد کرد که نه تنها قابليّت آنرا
</p>
<p style="direction:rtl;">داراست که بمنزلهء هستهء نظم بديع الهی محسوب گردد بلکه نمونهء کامل آنست و بايد
</p>
<p style="direction:rtl;">در ميقات خود عالم انسانی را فرا گيرد .
</p>
<p style="direction:rtl;">در اين خصوص بايد متذکّر گرديد که اين نظم اداری اساساً با آنچه انبيای سلف
</p>
<p style="direction:rtl;">وضع فرموده‌اند متفاوت است زيرا حضرت بهآءاللّه به نفسه اصولش را بيان و تأسيساتش
</p>
<p style="direction:rtl;">ص ٧٣
</p>
<p style="direction:rtl;">را استوار و مبيّن کلمه‌اش را معيّن فرموده‌اند و به هيئتی که مأمور تکميل و
</p>
<p style="direction:rtl;">تنفيذ احکام شرعيّه‌اش بوده اختيارات لازم عنايت کرده‌اند و اين جمله خود رمز
</p>
<p style="direction:rtl;">قوّت امر اللّه و ما به الامتيازش از ساير اديان و ضامن حفظ و وقايتش از انشقاق و تجزّی است .
</p>
<p style="direction:rtl;">در هيچيک از کتب مقدّسهء اديان عالم حتّی در آثار حضرت اعلی نميتوان
</p>
<p style="direction:rtl;">راجع به عهد و ميثاق و تدارک نظم اداری نصوصی يافت که از حيث درجه و
</p>
<p style="direction:rtl;">اعتبار با آنچه در اين مورد در اساس آئين بهائی است قابل قياس باشد . آيا فی
</p>
<p style="direction:rtl;">المثل در مسيحيّت و يا اسلام که دو نمونهء بارز از اديان کثير الانتشار معظم عالمند
</p>
<p style="direction:rtl;">ميتوان چيزی يافت که با کتاب عهدی و يا الواح وصايا قياس گردد و يا معادله نمايد ؟
</p>
<p style="direction:rtl;">آيا نصوص انجيل و يا قرآن هيچيک به رؤسا و مجامعی که مُدّعی مقام تبيين و حقّ
</p>
<p style="direction:rtl;">تفسير مندرجات کتب مقدّس و اداره امور جامعهء خود بوده‌اند اختيارات کافيه اعطا
</p>
<p style="direction:rtl;">مينمايد ؟ آيا پطرس قائد مسلّم حواريّون و امير المؤمنين علی پسر عمّ و وصيّ شرعی 
</p>
<p style="direction:rtl;">حضرت رسول دارای شواهد و نصوص صريحی از حضرت مسيح و حضرت محمّد بوده‌اند که
</p>
<p style="direction:rtl;">مؤيّد بر ولايت ايشان باشد و بتواند منکرين آنان را که چه در زمان حيات و چه در
</p>
<p style="direction:rtl;">ادوار بعد با مخالفت خود
</p>
<p style="direction:rtl;">ص ٧٤
</p>
<p style="direction:rtl;">سبب انشقاقی که تا امروز باقی است گشته‌اند ملزم به سکوت نمايد ؟ آيا در کداميک
</p>
<p style="direction:rtl;">از آثار مضبوطهء حضرت مسيح در باره خلافت و نزول احکام مخصوصه ودستورات
</p>
<p style="direction:rtl;">صريحهء اداری که کاملاً از مبادی روحانی متمايز باشد چيزی ميتوان يافت که
</p>
<p style="direction:rtl;">قابل قياس با اوامر مشروحه و قوانين و حدود عديده‌ای باشد که در نصوص آثار
</p>
<p style="direction:rtl;">حضرت بهآءاللّه و حضرت عبدالبهآء نازل گرديده است ؟ آيا هيچيک از آيات
</p>
<p style="direction:rtl;">قرآنيّه که از حيث قوانين شرعی و دستورات اداری و فرائض دينی بر اديان منحطّه
</p>
<p style="direction:rtl;">سالفه تقدّم بارزی دارد اختيار مسلّمی را که حضرت محمّد شفاهاً در موارد عديده به
</p>
<p style="direction:rtl;">وصيّ خود اعطا کرده بود بر اساس متينی استوار ميسازد ؟
</p>
<p style="direction:rtl;">شارع آئين بابی نيز هر چند تا حدّی بوسيلهء کتاب بيان فارسی از بلای انشقاقی
</p>
<p style="direction:rtl;">که دامنگير مسيحيّت و اسلام گرديد کاست و ليکن آيا ميتوان گفت برای صيانت
</p>
<p style="direction:rtl;">امرش اساس صريح و مؤثّری گذاشته است که با آنچه اِلی الابد بايد ضامن وحدت
</p>
<p style="direction:rtl;">در ميان پيروان حضرت بهآءاللّه باشد برابری کند ؟
</p>
<p style="direction:rtl;">تنها اين آئين در ميان اديان سالفه بر اثر دستورات صريحه و انذارات مکرّره و
</p>
<p style="direction:rtl;">ص ٧٥
</p>
<p style="direction:rtl;">نصوصی که کافل صون و وقايت امر اللّه است بنيانی نهاده است که پيروان گمگشته
</p>
<p style="direction:rtl;">مذاهب متشتّت و در ماندهء عالم بايد به آن نزديک شده در آن تأمّل و تمعّن نمايند و
</p>
<p style="direction:rtl;">تا وقت باقی است در کهف صلح و سلام خلل ناپذير عالمگيرش ملجأ و مقرّ جويند .
</p>
<p style="direction:rtl;">پس عجب نيست که حضرت عبدالبهآء که با کتاب وصايايش مؤسّس چنين نظم
</p>
<p style="direction:rtl;">عظيم و بديع و مرکز چنين ميثاق متينی است به اين بيانات ناطق باشد :
</p>
<p style="direction:rtl;">" از اوّل ابداع تا يومنا هذا در ظهور مظاهر مقدّسه چنين عهد محکم متينی گرفته نشده . "
</p>
<p style="direction:rtl;">و نيز در تاريکترين و خطرناکترين ايّام عهد خود چنين فرموده است :
</p>
<p style="direction:rtl;">" به تدريج آنچه در هويّت دور مقدّس است ظاهر و آشکار گردد الآن بدايت
</p>
<p style="direction:rtl;">انبات است و آغاز ظهور آيات بيّنات . "
</p>
<p style="direction:rtl;">و اينست کلمات اطمينان بخش آنحضرت که مُبشّر ارتفاع نظم بديع مُقرّره در الواح
</p>
<p style="direction:rtl;">وصايا است :
</p>
<p style="direction:rtl;">" لا تخافی اذا قطع هذا الغصن من ارض النّاسوت ان تسقط الورقات
</p>
<p style="direction:rtl;">ص ٧٦
</p>
<p style="direction:rtl;">بل تنبت الورقات لانّ هذا الغصن ينمو بعد القطع من الارض و يعلو حتّی يظلّل
</p>
<p style="direction:rtl;">علی الآفاق و تصل اوراقها اِلی الأوج الأعلی و يثمر بثمرات معطّرة للآفاق ."
</p>
<p style="direction:rtl;">کلمات مبارکهء ذيل را بهيچ چيز جز به قدرت و عظمتی که نظم بديع حضرت
</p>
<p style="direction:rtl;">بهآءاللّه از خود به ظهور خواهد رسانيد حمل نتوان نمود . نظمی که شالوده حکومت
</p>
<p style="direction:rtl;">عالمگير بهائی در مستقبل ايّام است قوله الأعلی :
</p>
<p style="direction:rtl;">" قد اضطرب النّظم من هذا النّظم الأعظم و اختلف التّرتيب بهذا البديع الّذی
</p>
<p style="direction:rtl;">ما شهدت عين الأبداع شبهه . "
</p>
<p style="direction:rtl;">حضرت باب بنفسه در اشاراتش به من يظهره اللّه اخبار و ستايش از نظم
</p>
<p style="direction:rtl;">بديعی مينمايد که بايد ظهور حضرت بهآءاللّه آنرا ظاهر فرمايد .
</p>
<p style="direction:rtl;">در باب سوم از بيان فارسی اين آيهء مهمّه مذکور است :
</p>
<p style="direction:rtl;">" طوبی لمن ينظر اِلی نظم بهآءاللّه و يشکر ربّه فانّه يظهر و لا مردّ له من عند اللّه فی البيان . "
</p>
<p style="direction:rtl;">ص ٧٧
</p>
<p style="direction:rtl;">در الواح حضرت بهآءاللّه که در آن اساس بيت عدل بين المللی و بيوت عدل
</p>
<p style="direction:rtl;">محلّی صريحاً معيّن و مقرّر گشته است ، در مؤسّسهء ايادی امر اللّه که بدواً
</p>
<p style="direction:rtl;">حضرت بهآءاللّه و سپس حضرت عبدالبهآء آنرا بوجود آوردند ، در اساس محافل
</p>
<p style="direction:rtl;">روحانی محلّی و ملّی که حتّی قبل از صعود حضرت عبدالبهآء در مرحله جنينی خود
</p>
<p style="direction:rtl;">به ايفای وظيفه مشغول بودند ، در اختياراتی که شارع آئين ما و مرکز ميثاق در
</p>
<p style="direction:rtl;">الواح خود به اين محافل عنايت فرموده‌اند ، در اساس صندوق خيريّهء محلّی که اداره
</p>
<p style="direction:rtl;">آن بر طبق دستورات مخصوص حضرت عبدالبهآء خطاب به پاره‌ای از محافل روحانی در
</p>
<p style="direction:rtl;">ايران بوده است ، در آيات کتاب مستطاب اقدس که در آن تلويحاً به اساس ولايت امر
</p>
<p style="direction:rtl;">اخبار گشته ، در باره اصل توارث و تقدّم ولد ارشد که در جميع شرايع گذشته
</p>
<p style="direction:rtl;">معمول بوده است و حضرت عبدالبهآء در يکی از الواح خود آنرا تأييد ميفرمايند ،
</p>
<p style="direction:rtl;">در جميع اين موارد آثار و علائم اوّليّهء اين نظم اداری و جريان آن مشهود است که
</p>
<p style="direction:rtl;">حضرت عبدالبهآء آنرا بعداً در الواح وصايای خويش اعلام و بر قرار فرمودند .
</p>
<p style="direction:rtl;">حال لازم است به تبيين خصائص و وظائف ولايت امر و بيت عدل دو رکن
</p>
<p style="direction:rtl;">اين بنيان مشيد نظم اداری مبادرت گردد .
</p>
<p style="direction:rtl;">ص ٧٨
</p>
<p style="direction:rtl;">تشريح کامل عناصر مختلفه‌ای که با اين مؤسّسات انجام وظيفه مينمايند خارج
</p>
<p style="direction:rtl;">از حدود و مقصود اين رساله است که متضمّن حقايق اساسی امر اللّه ميباشد .
</p>
<p style="direction:rtl;">تبيين و تشريح کامل روابطی که اين دو رکن اساسی الواح وصايای حضرت عبدالبهآء
</p>
<p style="direction:rtl;">را به يکديگر متّصل و هر يک را به شارع آئين و مرکز ميثاق مرتبط مينمايد
</p>
<p style="direction:rtl;">وظيفه‌ايست که نسلهای آينده آنرا کما ينبغی و يليق ايفا خواهند نمود . منظور فعلی
</p>
<p style="direction:rtl;">اين عبد آنست که با آنکه حال بدايت ظهور است و درک عظمت اين نظم چنانچه بايد
</p>
<p style="direction:rtl;">ميسّر نيست به ذکر بعضی از خصائص بارزهء اين دو رکن نظم اداری پردازم که قبلاً به
</p>
<p style="direction:rtl;">صراحت بيان شده و عدم وقوف بر آن قابل عفو و اغماض نيست .
</p>
<p style="direction:rtl;">در بدو امر بايد به نهايت وضوح و بدون هيچ ابهامی مذکور گردد که اين
</p>
<p style="direction:rtl;">دو مؤسّسهء نظم اداری حضرت بهآءاللّه اساسش من عند اللّه است و وظائفش
</p>
<p style="direction:rtl;">خطير و ضروری و مرام و مقصدشان مکمّل يکديگر . هدف مشترک و اساسی اين دو
</p>
<p style="direction:rtl;">مُؤسّسه آنست که همواره سلطه و اختياراتی را که من جانب اللّه بوده و از نفس
</p>
<p style="direction:rtl;">مظهر ظهور سرچشمه گرفته است حفظ نمايد و وحدت پيروان آئينش را محفوظ دارد و اصالت
</p>
<p style="direction:rtl;">ص ٧٩
</p>
<p style="direction:rtl;">و جامعيّت تعاليمش را صيانت کند و به مقتضای زمان قوانين غير منصوصه را تشريح
</p>
<p style="direction:rtl;">نمايد . و چون اين دو مؤسّسهء لا ينفصم مُتّفقاً به اجرای وظائف پردازند امور
</p>
<p style="direction:rtl;">تمشيت پذيرد و اقدامات جامعه مرتبط گردد و مصالح امر اللّه ترويج يابد و
</p>
<p style="direction:rtl;">قوانينش تنفيذ شود و تشکيلات تابعه‌اش حمايت گردد هر يک منفرداً در حدود اختيارات
</p>
<p style="direction:rtl;">معيّنه وظائف خود را انجام ميدهد و دارای تشکيلات فرعيّه‌ايست که برای اجرای شايستهء
</p>
<p style="direction:rtl;">وظائف و تکاليف آن مقرّر گشته است و نيز قدرت و اختيارات و حقوق و امتيازات
</p>
<p style="direction:rtl;">خود را در حدود مشخّصه اعمال مينمايد . قدرت و اختيارات و حقوق و امتيازات اين
</p>
<p style="direction:rtl;">دو مؤسّسه هيچيک با يکديگر متناقض نيست و بهيچوجه از مقام و اهميّت ديگری
</p>
<p style="direction:rtl;">نميکاهد و گذشته از اينکه غير متجانس و هادم اساس هم نيستند اختيارات و وظائفشان
</p>
<p style="direction:rtl;">مکمّل يکديگر است و اساساً در مقاصد و نوايا همواره متّحدند .
</p>
<p style="direction:rtl;">هر گاه ولايت امر از نظم بديع حضرت بهآءاللّه منتزع شود اساس اين نظم
</p>
<p style="direction:rtl;">متزلزل و اِلی الأبد محروم از اصل توارثی ميگردد که به فرموده حضرت
</p>
<p style="direction:rtl;">عبدالبهآء در جميع شرايع الهی نيز بر قرار بوده است . حضرت عبدالبهآء در لوحی
</p>
<p style="direction:rtl;">که به افتخار يکی از
</p>
<p style="direction:rtl;">ص ٨٠
</p>
<p style="direction:rtl;">احبّای ايران نازل گرديده ميفرمايد :
</p>
<p style="direction:rtl;">" در جميع شرايع الهيّه ولد بکر امتيازات فوق العاده داشته حتّی ميراث
</p>
<p style="direction:rtl;">نبوّت تعلّق به او داشت . "
</p>
<p style="direction:rtl;">بدون اين مؤسّسه وحدت امر اللّه در خطر افتد و بنيانش متزلزل گردد و از
</p>
<p style="direction:rtl;">منزلتش بکاهد و از واسطه فيضی که بر عواقب امور در طيّ دهور احاطه دارد
</p>
<p style="direction:rtl;">بالمرّه بی نصيب ماند و هدايتی که جهت تعيين حدود و وظائف تقنينيّهء منتخبين
</p>
<p style="direction:rtl;">ضروری است سلب شود . و چنانچه بيت عدل اعظم که اساساً اهميّتش از ولايت امر
</p>
<p style="direction:rtl;">کمتر نيست از آن منتزع گردد نظم بديع حضرت بهآءاللّه از جريان باز مانده و ديگر
</p>
<p style="direction:rtl;">نميتواند حدود و احکام غير منصوصهء تشريعی و اداری امر اللّه را که شارع اعظم
</p>
<p style="direction:rtl;">متعمّداً در کتاب اقدس نازل نفرموده تکميل نمايد .
</p>
<p style="direction:rtl;">حضرت عبدالبهآء راجع به وظائف ولايت امر اللّه در الواح وصايا ميفرمايد
</p>
<p style="direction:rtl;">اوست " مُبيّن آيات اللّه " و اين عيناً عبارتی است که آن حضرت در موقع
</p>
<p style="direction:rtl;">اعتراض ناقضين ميثاق به مقام تبيين از نصوص مبارکهء حضرت بهآءاللّه اختيار فرموده
</p>
<p style="direction:rtl;">ص ٨١
</p>
<p style="direction:rtl;">در ردّ آنان اظهار ميداشتند و نيز ميفرمايد : " و من بعده بکراً بعد بکر يعنی در
</p>
<p style="direction:rtl;">سلاله او . " و ايضاً ميفرمايد : حصن متين امر اللّه به اطاعت من هو وليّ امر
</p>
<p style="direction:rtl;">اللّه محفوظ و مصون ماند و اعضای بيت عدل و جميع اغصان و افنان و ايادی امر
</p>
<p style="direction:rtl;">اللّه بايد کمال اطاعت و تمکين و انقياد و توجّه و خضوع و خشوع را به وليّ امر
</p>
<p style="direction:rtl;">اللّه داشته باشند . "
</p>
<p style="direction:rtl;">و در مقام ديگر حضرت بهآءاللّه در ورق هشتم از فردوس اعلی ميفرمايد :
</p>
<p style="direction:rtl;">" آنچه از حدودات در کتاب بر حسب ظاهر نازل نشده بايد اُمنای بيت عدل
</p>
<p style="direction:rtl;">مشورت نمايند آنچه را پسنديدند مجری دارند انّه يلهمهم ما يشاء و هُو المدبّر العليم . "
</p>
<p style="direction:rtl;">حضرت عبدالبهآء در الواح وصايا ميفرمايد :
</p>
<p style="direction:rtl;">" مرجع کلّ کتاب اقدس و هر مسئلهء غير منصوصه راجع به بيت عدل عمومی .
</p>
<p style="direction:rtl;">به بيت عدل آنچه بالاتّفاق و يا به اکثريّت آراء تحقّق يابد همان حقّ و مراد
</p>
<p style="direction:rtl;">اللّه است من تجاوز عنه فهو ممّن احبّ الشّقاق و اظهر النّفاق و اعرض عن ربّ الميثاق . "
</p>
<p style="direction:rtl;">حضرت عبدالبهآء نه فقط بيانات مذکوره در فوق را که از يراعه حضرت
</p>
<p style="direction:rtl;">بهآءاللّه نازل گشته تأييد ميفرمايد بلکه به اين هيئت حق و اختيار آنرا اعطاء فرموده است
</p>
<p style="direction:rtl;">ص ٨٢
</p>
<p style="direction:rtl;">که به اقتضای زمان قوانينی را که خود و يا هر يک از بيوت عدل سابق تقنين
</p>
<p style="direction:rtl;">کرده‌اند نسخ نمايد چنانچه در الواح وصايا به صراحت ميفرمايد :
</p>
<p style="direction:rtl;">" چون بيت عدل واضع قوانين غير منصوصه از معاملات است ناسخ آن
</p>
<p style="direction:rtl;">مسائل نيز تواند بود . " " زيرا نصّ صريح الهی نيست . "
</p>
<p style="direction:rtl;">و نيز اين کلمات اکيده را درباره ولايت امر اللّه و بيت عدل اعظم بيان ميفرمايد :
</p>
<p style="direction:rtl;">" فرع مقدّس و وليّ امر اللّه و بيت عدل عمومی که به انتخاب عموم تأسيس و
</p>
<p style="direction:rtl;">تشکيل شود در تحت حفظ و صيانت جمال ابهی و حراست و عصمت فائض از حضرت اعلی روحی
</p>
<p style="direction:rtl;">لهما الفدا است آنچه قرار دهند من عند اللّه است . "
</p>
<p style="direction:rtl;">از اين بيانات کاملاً واضح و روشن است که وليّ امر مُبيّن آيات اللّه و بيت
</p>
<p style="direction:rtl;">عدل اعظم واضع احکام غير منصوصه است . تفسير و تبيين ولايت امر در دايره خويش
</p>
<p style="direction:rtl;">همآن قدر مورد تمکين و انقياد است که قوانين موضوعهء بيت عدل که حقوق و
</p>
<p style="direction:rtl;">امتيازاتش وضع قوانين و احکام غير منصوصهء حضرت بهآءاللّه است . هيچيک از
</p>
<p style="direction:rtl;">اين دو نميتواند به حدود مقدّسهء ديگری تجاوز نمايد و هرگز نيز تعدّی نخواهد نمود .
</p>
<p style="direction:rtl;">ص ٨٣
</p>
<p style="direction:rtl;">هيچيک در صدد تزئيف سلطه و اختيارات مخصوصه مسلّمهء ديگری که از طرف خداوند
</p>
<p style="direction:rtl;">عنايت گشته است بر نخواهد آمد .
</p>
<p style="direction:rtl;">هر چند وليّ امر رئيس لا ينعزل اين مجلس فخيم است معهذا نميتواند بنفسه حتّی
</p>
<p style="direction:rtl;">بطور موقّت واضع قوانين و احکام گردد و يا تصميمات اکثريّت اعضای مجلس را الغا
</p>
<p style="direction:rtl;">نمايد و ليکن هر گاه تصميمی را وجداناً مباين با روح آيات منزله تشخيص دهد بايد
</p>
<p style="direction:rtl;">ابرام و تأکيد در تجديد نظر آن نمايد .
</p>
<p style="direction:rtl;">وليّ امر مُبيّن نصوص است و جز به سمت عضو بيت عدل اعظم وضع قانون نتواند
</p>
<p style="direction:rtl;">و به تنهائی ممنوع از تدوين اساسنامه‌ايست که برای تمشيت امور و ايفای وظائف
</p>
<p style="direction:rtl;">بيت عدل لازم است و نميتواند نفوذ خود را بنحوی اعمال کند که آزادی انتخابات
</p>
<p style="direction:rtl;">اعضاء بيت عدل اعظم که وظيفهء مقدّس بيوت عدل خصوصی است سلب گردد .
</p>
<p style="direction:rtl;">بايد بخاطر داشت که حضرت عبدالبهآء در لوحی که به افتخار سه نفر از احبّای
</p>
<p style="direction:rtl;">ايران که در خصوص مرجع اهل بهآء بعد از صعود سؤال نموده بودند مدّتها قبل از
</p>
<p style="direction:rtl;">صعود اخبار به موضوع ولايت امر فرموده‌اند . قوله الاعلی :
</p>
<p style="direction:rtl;">ص ٨٤
</p>
<p style="direction:rtl;">" انّ هذا السّرّ مصون فی صدف الأمر المختوم کاللّؤلؤ المکنون و سيلوح
</p>
<p style="direction:rtl;">انواره و يشرق آثاره و يظهر اسراره . "
</p>
<p style="direction:rtl;">ياران عزيز الهی هر قدر ولايت امر در نظم بديع حضرت بهآءاللّه جليل و
</p>
<p style="direction:rtl;">وظائفش حياتی و مسئوليّتش سنگين و عناياتی که در حقّ او در کتاب وصايا نازل
</p>
<p style="direction:rtl;">گشته موفور باشد نبايد نسبت به مقامش مبالغه نمود . وليّ امر هر چند حائز
</p>
<p style="direction:rtl;">لياقت و مصدر امور مهمّه باشد هرگز نبايد به مقام فريد مرکز ميثاق ترفيع داده
</p>
<p style="direction:rtl;">شود و مماثل و شريک حضرت عبدالبهآء ملحوظ گردد تا چه رسد به اينکه مقام
</p>
<p style="direction:rtl;">مظهريّت ظهور به او نسبت داده شود .
</p>
<p style="direction:rtl;">چنين انحراف شديدی از اصول موضوعهء امر اللّه کفر محض است . چنانچه قبلاً در
</p>
<p style="direction:rtl;">فصل مربوط به مقام حضرت عبدالبهآء اشاره گرديد هر چند ميان حضرت عبدالبهآء
</p>
<p style="direction:rtl;">و مظهر ظهور الهی فاصله باشد با فاصله ميان مرکز ميثاق بهآء و ولايت امر قابل قياس نيست .
</p>
<p style="direction:rtl;">فی الحقيقه فاصله ميان وليّ امر و مرکز ميثاق بمراتب اَزيد از فاصله ميان مرکز
</p>
<p style="direction:rtl;">ميثاق و شارع آئين الهی است و ذکر اين نکته را وظيفهء مبرم خود ميدانم که هيچ
</p>
<p style="direction:rtl;">وليّ امر الهی نميتواند
</p>
<p style="direction:rtl;">ص ٨٥
</p>
<p style="direction:rtl;">ادّعا نمايد که مَثَلِ اعلای تعاليم حضرت بهآءاللّه است و يا آنکه مرآت
</p>
<p style="direction:rtl;">صافيه‌ايست که انوار حضرتش را منعکس ميسازد . و هر چند ولاة امر اللّه در ظلّ
</p>
<p style="direction:rtl;">صيانت جمال ابهی و حراست و عصمت فائض از حضرت اعلی و در وظيفه و حقّ تبيين تعاليم
</p>
<p style="direction:rtl;">بهائی شريک و سهيم حضرت عبدالبهآء ميباشند و ليکن اساساً در رتبهء حدودات بشريّه
</p>
<p style="direction:rtl;">واقفند و برای ايفای به عهد نميتوانند بهيچ عنوان حقوق و امتيازات و اختياراتی
</p>
<p style="direction:rtl;">را که حضرت بهآءاللّه به فرزند جليلش عنايت فرموده به خود نسبت دهند .
</p>
<p style="direction:rtl;">در پرتو اين حقيقت مناجات نمودن به سوی وليّ امر اللّه او را ربّ يا آقا
</p>
<p style="direction:rtl;">خواندن ، عنوان اقدس به وی دادن ، تبرّک از او طلبيدن ، ميلادش را جشن گرفتن
</p>
<p style="direction:rtl;">و يا تجليل هر واقعه‌ای که ارتباط به حيات وی داشته باشد کلّ در حکم انحراف از
</p>
<p style="direction:rtl;">حقايق مقرّره‌ايست که در کمون آئين نازنين ما مکنون و مندمج است . (١)
</p>
<p style="direction:rtl;">--------------------------------------------------------------------------
</p>
<p style="direction:rtl;">( ١ ) حضرت وليّ امر اللّه در اين باره به فارسی ميفرمايد قوله الاحلی :
</p>
<p style="direction:rtl;">" رجای اخيرم آنست که در مراسلات و مذاکرات احبّای الهی جز به ( شوقی افندی )
</p>
<p style="direction:rtl;">مرا مخاطب نسازند فخر و مباهات اين عبد به اين نام است و بس . چه که از فم اطهر
</p>
<p style="direction:rtl;">صادر ميگشت و در نظرم از هر گونه اسمی و لقبی عزيزتر و شيرين‌تر و شريفتر است و
</p>
<p style="direction:rtl;">همچنين احترامات فائقه و تعظيم و تکريم از هر قبيل مخالف و مباين حال و تمنّای
</p>
<p style="direction:rtl;">اين عبد است نظر برادرانه نمايند و اين نظر را در اعمال و اقوالشان نسبت به اين
</p>
<p style="direction:rtl;">فانی ابراز و اظهار نمايند . "
</p>
<p style="direction:rtl;">ص ٨٦
</p>
<p style="direction:rtl;">و مقام تفسير و تبيين آيات و کلمات حضرت بهآءاللّه و حضرت عبدالبهآء که
</p>
<p style="direction:rtl;">منحصراً به وليّ امر اللّه عنايت شده مستلزم آن نيست که او را در رتبه و مقام
</p>
<p style="direction:rtl;">آن هياکل مقدّسه قرار دهد . وليّ امر ميتواند با احراز حقّ تبيين به ايفای وظائف
</p>
<p style="direction:rtl;">و مسئوليّات خويش پرداخته در عين حال از حيث رتبه و مقام مادون آن دو نفس
</p>
<p style="direction:rtl;">بزرگوار و متفاوت با آنان باشد . وليّ امر حاضر و ولاة امر در مستقبل ايّام
</p>
<p style="direction:rtl;">بايد با اقوال و اعمال خود کاملاً به حقيقت اين اصل مهمّ آئين نازنين ما شهادت
</p>
<p style="direction:rtl;">دهند و با روش و سلوک خود حقيقت اين اصل را بر اساس متين استوار سازند و برای
</p>
<p style="direction:rtl;">نسل‌های آينده آيات باهراتی مصون از اتّهامات باشند و من به سهم خود اگر تأمّل
</p>
<p style="direction:rtl;">در قبول اين حقيقت مسلّم و ترديد در اظهار اين عقيدهء راسخ روا دارم به ثقه و
</p>
<p style="direction:rtl;">اعتمادی که حضرت عبدالبهآء به اين عبد داشته بيوفائی کرده و غصب مقامی نموده‌ام
</p>
<p style="direction:rtl;">که فقط به آن حضرت عنايت گشته و اين خود گناهی است غير مغفور .
</p>
<p style="direction:rtl;">اينک کلمه‌ای چند در خصوص اساسی که اين نظم اداری مبتنی بر آنست و اصلی که
</p>
<p style="direction:rtl;">برای تمشيت امور مؤسّسات مهمّهء آن لازم است بايد بيان گردد . قياس اين نظم
</p>
<p style="direction:rtl;">فريد الهی با نظامات متنوّعه‌ای که عقول بشری در ادوار مختلفهء تاريخيّه برای اداره مؤسّسات
</p>
<p style="direction:rtl;">ص ٨٧
</p>
<p style="direction:rtl;">خويش ايجاد کرده است کاملاً خطاست . نفس اين قياس بخودی خود ميرساند که به شأن
</p>
<p style="direction:rtl;">و منزلت صنع بديع مؤسّس عظيم الشّأنش پی نبرده‌ايم و چون در نظر آريم که اين
</p>
<p style="direction:rtl;">نظم بديع عيناً همان مدنيّت الهيّه‌ايست که شريعت غرّای حضرت بهآءاللّه بايد در
</p>
<p style="direction:rtl;">ارض مستقرّ سازد ، البتّه چنين مقايسه‌ای را جائز نشماريم . هيچيک از انظمهء
</p>
<p style="direction:rtl;">مختلفه و دائم التّغيير بشری چه در گذشته و چه در حال چه شرقی و چه غربی علائم
</p>
<p style="direction:rtl;">مشخّصه‌ای که بوسيلهء آن بتوان استحکام اساس و قدرت فضائل مکنونهء در آنها را سنجيد
</p>
<p style="direction:rtl;">ارائه نميدهند .
</p>
<p style="direction:rtl;">حکومات متّحدهء آينده بهائی که اين نظم وسيع اداری يگانه حافظ آنست نظراً
</p>
<p style="direction:rtl;">و عملاً در تاريخ نظامات سياسی بشری فريد و وحيد است و در تشکيلات اديان
</p>
<p style="direction:rtl;">معتبرهء عالم نيز بی نظير و مثيل . هيچ نوع از انواع حکومات دموکراسی يا حکومات
</p>
<p style="direction:rtl;">مطلقه و استبدادی چه سلطنتی و چه جمهوری و يا انظمهء اشرافی که حدّ متوسّط بين
</p>
<p style="direction:rtl;">آن دو محسوب است و حتّی اقسام حکومات دينيّه چه حکومات عبرانی و چه تشکيلات
</p>
<p style="direction:rtl;">مختلفهء کليسای مسيحی و يا امامت و خلافت در اسلام هيچيک نميتواند مماثل و
</p>
<p style="direction:rtl;">مطابق نظم اداری بديعی به شمار آيد که به يد اقتدار مهندس کاملش ترسيم و تنظيم گشته است .
</p>
<p style="direction:rtl;">ص ٨٨
</p>
<p style="direction:rtl;">هر چند اين نظم اداری نو ظهور دارای مزايا و عناصريست که در سه حکومت عرفی
</p>
<p style="direction:rtl;">مذکور نيز موجود و ليکن بهيچوجه مطابق هيچيک از آن حکومات نبوده " از عيوب
</p>
<p style="direction:rtl;">اصليّه و فطريّهء آنان عاری و مبرّاست . " اين نظم اداری بهائی حقايق سليمه‌ای را
</p>
<p style="direction:rtl;">که بدون شکّ در هر يک از انظمهء مذکور موجود است به يکديگر التيام و ارتباط ميدهد
</p>
<p style="direction:rtl;">بدون آنکه حقايق خدادادی را که آن نظم جهان آرا مبتنی بر آنست ضايع و مهمل سازد
</p>
<p style="direction:rtl;">و اين امريست که هرگز انظمهء فانيهء بشری به اجرای آن موفّق نگشته است .
</p>
<p style="direction:rtl;">نبايد بهيچوجه تصوّر رود که نظم اداری آئين حضرت بهآءاللّه مبتنی بر اساس
</p>
<p style="direction:rtl;">دموکراسی صرف است زيرا شرط اصلی آن نوع حکومت آنست که مسئول ملّت
</p>
<p style="direction:rtl;">باشد و اختياراتش نيز متّکی بر اراده ملّت و اين شرط در اين امر اعظم موجود نيست .
</p>
<p style="direction:rtl;">بايد بخاطر داشت که الواح حضرت بهآءاللّه با صراحت حاکی از آنست که اعضای
</p>
<p style="direction:rtl;">بيت عدل اعظم در تمشيت امور اداری امر اللّه و وضع قوانين لازمهء مکمّلهء کتاب
</p>
<p style="direction:rtl;">اقدس مسئول منتخبين خود نميباشند و نبايد تحت تأثير احساسات و آراء عموميّه و
</p>
<p style="direction:rtl;">حتّی عقايد جمهور مُؤمنين و مؤمنات و يا نفوسی که مستقيماً ايشان را انتخاب
</p>
<p style="direction:rtl;">نموده‌اند قرار گيرند
</p>
<p style="direction:rtl;">ص ٨٩
</p>
<p style="direction:rtl;">بلکه بايد همواره در حال توجّه و ابتهال به حکم وجدان خويش رفتار نمايند . و بر
</p>
<p style="direction:rtl;">ايشان فرض است که به اوضاع و احوال جاريهء هيئت جامعه آشنائی کامل حاصل نمايند و
</p>
<p style="direction:rtl;">به قضايای مرجوعه بدون شائبهء غرض رسيدگی کنند ولی حقّ نهائی اخذ تصميم را
</p>
<p style="direction:rtl;">برای خويش محفوظ دارند . کلمه مبارکهء ( انّه يلهمهم ما يشاء ) اطمينان صريح حضرت
</p>
<p style="direction:rtl;">بهآءاللّه به اين نفوس است و بنابراين فقط اين نفوس مهابط هدايت و الهامات
</p>
<p style="direction:rtl;">الهيّه‌اند نه هيئت منتخبين که رأساً و يا بطور غير مستقيم ايشان را انتخاب
</p>
<p style="direction:rtl;">مينمايند و اين الهام همانا روح حيات و حافظ نهائی اين ظهور اعظم است .
</p>
<p style="direction:rtl;">بعلاوه نفسی که در اين ظهور اعظم بر حسب اصل توارث بر کرسيّ ولايت جالس است
</p>
<p style="direction:rtl;">خود مبيّن کلمة اللّه است و بالنّتيجه بر حسب سلطه واقعی که بوی تفويض گشته
</p>
<p style="direction:rtl;">مانند هيچيک از سلاطينی که در حکومات مشروطهء معموله قدرتی نداشته جز مقام اسمی
</p>
<p style="direction:rtl;">ندارند نيست . و نيز نميتوان نظم بديع حضرت بهآءاللّه را نظير حکومت استبدادی
</p>
<p style="direction:rtl;">مطلق دانست و يا آنرا مقتبس از يکی از حکومات مطلق العنان دينيّه مانند حکومت
</p>
<p style="direction:rtl;">پاپ و يا امامت و نظائر آن فرض نمود و برهان قاطع بر اين امر آنکه حقّ مسلّم تشريع
</p>
<p style="direction:rtl;">ص ٩٠
</p>
<p style="direction:rtl;">احکام غير منصوصهء بهائی فقط مختصّ به بيت عدل اعظم است که اعضای آن نمايندگان
</p>
<p style="direction:rtl;">منتخَب پيروان حضرت بهآءاللّه‌اند و اين حقّ مقدّس را وليّ امر و مؤسّسات ديگر
</p>
<p style="direction:rtl;">نميتوانند غصب نمايند و يا در آن دخل و تصرّف کنند .
</p>
<p style="direction:rtl;">الغاء حرفه قسّيسی و شعائر آن از قبيل غسل تعميد و عشاء ربّانی و اقرار به
</p>
<p style="direction:rtl;">معاصی ، عدم سلطه طبقهء علما و روحانيّون و فقدان امتيازات و مقاصد و تمايلات
</p>
<p style="direction:rtl;">بوروکراسی اين طبقه ، دستور طرز انتخابات بيوت عدل محلّی و ملّی و بين المللی به
</p>
<p style="direction:rtl;">تصويت عمومی شواهد ديگری بر کيفيّت غير مستبدّهء نظم بديع بهائی و مشابهت آن به
</p>
<p style="direction:rtl;">ترتيبات دموکراسی در اداره امور است .
</p>
<p style="direction:rtl;">و نيز اين نظم را که به اسم حضرت بهآءاللّه مرتبط است نبايد با هيچيک از
</p>
<p style="direction:rtl;">حکومات اشرافيِ صِرف مماثل دانست زيرا از طرفی مبتنی بر اصل توارث است و وظيفهء
</p>
<p style="direction:rtl;">مقدّسهء تبيين آيات را به وليّ امر تفويض کرده و از طرف ديگر هيئت عاليهء مقنّنهء
</p>
<p style="direction:rtl;">آن به انتخاب مستقيم و آزاد بوسيله جمهور مؤمنين و مؤمنات معيّن ميگردد .
</p>
<p style="direction:rtl;">هر چند نميتوان گفت که اين نظم بديع از انظمهء معروفهء عالم مُقتبس و ليکن
</p>
<p style="direction:rtl;">ص ٩١
</p>
<p style="direction:rtl;">حاوی عناصر سليمه‌ايست که در هر يک از اين نظامات مختلفه موجود و در اين نظم
</p>
<p style="direction:rtl;">با يکديگر امتزاج و التيام يافته است .
</p>
<p style="direction:rtl;">اختيارات موروثی وليّ امر اللّه و وظائف حياتيّه و ضروريّهء بيت عدل اعظم
</p>
<p style="direction:rtl;">و مقرّرات مخصوصه انتخابات دموکراسی آن بوسيلهء وکلای جامعه کلّ حاکی از اين
</p>
<p style="direction:rtl;">حقيقت است که اين نظم بديع الهی که هرگز قابل قياس با هيچيک از انواع حکومات
</p>
<p style="direction:rtl;">مذکور در آثار ارسطو نيست در اثر اتّکاء بر حقايق روحانيّهء خويش حائز و ملائم
</p>
<p style="direction:rtl;">عناصر صالحه‌ايست که در هر يک از انظمهء آن موجود است . اين نظم بديع چون از عيوب
</p>
<p style="direction:rtl;">فطريّهء مسلّمهء انظمهء مذکوره مطلقاً عاری و مبرّاست هر قدر فروعش امتداد يابد و
</p>
<p style="direction:rtl;">دامنه‌اش وسعت گيرد به مرور اعصار و دهور به حکومت استبداد و تسلّط اعيان و شرور
</p>
<p style="direction:rtl;">ناطقين و خطبا که عاقبت کلّيّهء تأسيسات سياسی ناقصهء بشری است منجر نگردد و از
</p>
<p style="direction:rtl;">فساد آنان مصون ماند .
</p>
<p style="direction:rtl;">ياران عزيز هر قدر اصل و مبدأ اين بنيان رصين نظم اداری مهمّ و وجوه
</p>
<p style="direction:rtl;">مميّزه‌اش بی مثيل باشد وقايعی که مبشّر ظهورش بوده و مرحله اوّليّهء پيشرفتش را اعلام داشته
</p>
<p style="direction:rtl;">ص ٩٢
</p>
<p style="direction:rtl;">از حيث اهميّت مقام کمتری را دارا نيست . چقدر شگرف و عبرت انگيز است
</p>
<p style="direction:rtl;">که نظم اداری امر اللّه متدرّجاً مستمرّاً تحکيم يافته مراحل اوّليّهء نشو و
</p>
<p style="direction:rtl;">نمای خود را می پيمايد در حاليکه معاهد عتيقهء مذهبی و عرفی عصر حاضر در اثر قوای
</p>
<p style="direction:rtl;">مخرّبه‌ای که بر آنها مهاجم است رو به تجزيه و تحليل ميرود .
</p>
<p style="direction:rtl;">قوّه حياتيّه‌ای که به وجه اتمّ از مؤسّسات اصليّهء اين نظم اعظم دائم
</p>
<p style="direction:rtl;">الاتّساع الهی ظاهر ميشود ، موانعی را که شهامت و عزم راسخ بانيان نظم اداری بر
</p>
<p style="direction:rtl;">آن فائق آمده‌اند ، شعله فروزان انجذاب که بکمال شدّت در قلوب مبلّغين سيّار
</p>
<p style="direction:rtl;">مشتعل است ، مدارج جانفشانی و انقطاعی که مؤسّسين نظم بديع می پيمايند ، وسعت نظر
</p>
<p style="direction:rtl;">و اميد واثق و روح نشاط انگيز و آسايش خاطر و پاکی عمل و انضباط کامل و تعاضد و
</p>
<p style="direction:rtl;">يگانگی خلل ناپذيری که از مدافعين دليرش به ظهور ميرسد ، توانائی و لياقتی که
</p>
<p style="direction:rtl;">روح نبّاضش در جذب عناصر مختلفه و تطهير آنها از انواع تعصّبات و امتزاجشان در
</p>
<p style="direction:rtl;">قالب خود نشان داده است ، کلّ آيات قدرتی است که جامعه مأيوس و متزلزل کنونی
</p>
<p style="direction:rtl;">عالم هرگز نميتواند آنرا انکار نمايد .
</p>
<p style="direction:rtl;">حال ظهورات باهرهء روح قدسی الهی را که به هيکل امر حضرت بهآءاللّه نفحهء حيات می‌بخشد
</p>
<p style="direction:rtl;">ص ٩٣
</p>
<p style="direction:rtl;">با الم و فغان و خود خواهی و جهالت و تعصّب و مرارت و نفاق و شرارت دنيائی رنجور
</p>
<p style="direction:rtl;">و پر آشوب قياس نمائيد .
</p>
<p style="direction:rtl;">" خوف و هراس قائدين عالم را معذّب ساخته و اقدامات سياسيّون حيرت زده
</p>
<p style="direction:rtl;">و بی بصر را عقيم و بلا اثر گذاشته است . "
</p>
<p style="direction:rtl;">ملل عالم با يکديگر در نهايت ضغينه و عدوان و از هم خائف و هراسان . مطامحشان
</p>
<p style="direction:rtl;">عاری از حقيقت و اهدافشان در نهايت سخافت . فی الحقيقه هرج و مرج و فساد و عدم
</p>
<p style="direction:rtl;">ايمان اساس تمدّن متزعزع عالم را به صوب فنا و نيستی سوق ميدهد .
</p>
<p style="direction:rtl;">آيا اين فساد مستمرّ که خفيّاً در جميع شعب و شئون افکار و اعمال بشری رخنه
</p>
<p style="direction:rtl;">ميکند با ارتفاع يد قدرت حضرت بهآءاللّه قرين نيست ؟ آيا حوادث خطيرهء بيست سال
</p>
<p style="direction:rtl;">اخير که سبب انقلابات اقاليم ارض گشته در حاليکه سکرات موت تمدّنی را اعلام
</p>
<p style="direction:rtl;">مينمايد که در شرف تلاشی و اضمحلال است دلالت بر درد زه نظم بديعی ندارد که
</p>
<p style="direction:rtl;">سفينه نجات بشری است و ناگزير بر خرابه‌های عالم مستقرّ خواهد شد؟
</p>
<p style="direction:rtl;">بلای مُبرم الهی سقوط سلطنت‌ها و امپراطوريهای پر شوکت و احتشام
</p>
<p style="direction:rtl;">ص ٩٤
</p>
<p style="direction:rtl;">در قارّه اُروپ مطابقاً لما صدر من القلم الابهی ، هبوط مداوم علمای تشيّع
</p>
<p style="direction:rtl;">در موطن اصلی جمال قدم ، انقراض سلسله قاجاريّه خصم ديرين امر اللّه ، انهدام
</p>
<p style="direction:rtl;">سلطنت و خلافت دو رکن رکين اهل تسنّن و شباهت شگفت انگيز آن با خرابی اورشليم
</p>
<p style="direction:rtl;">در اواخر قرن اوّل ميلاد ، سيل قوانين عرفی که به معابد دينيّهء مصر متهاجم است
</p>
<p style="direction:rtl;">و سبب تضعيف وفای متمسّکين به شعائر اسلامی گشته ، تذليل و تحقير اقوی کنائس
</p>
<p style="direction:rtl;">مسيحيّت در روسيّه و اروپای غربی و امريکای مرکزی ، نشر عقائد و افکار سقيمه که
</p>
<p style="direction:rtl;">هادم و مُخرّب اساس و بنيان انظمهء بظاهر متين سياسی و اجتماعی بشری است ،
</p>
<p style="direction:rtl;">علائم نزول بلای ناگهانی که از جميع جهات اساس تمدّن کنونی را تهديد مينمايد و
</p>
<p style="direction:rtl;">بنحوی حيرت بخش سقوط امپراطوری روم غربی را به خاطر ميآورد ، کلّ شهادت ميدهد که
</p>
<p style="direction:rtl;">اين انقلاب بر اثر ولادت نظم اعظم آئين حضرت بهآءاللّه در عالم بوجود آمده است .
</p>
<p style="direction:rtl;">و هر قدر مضامين مکنونهء اين نظم دائم الاتّساع الهی مکشوف‌تر گردد و شاخ و برگ
</p>
<p style="direction:rtl;">آن کره ارض را بيشتر فرا گيرد ، بر شدّت و وسعت اين انقلاب خواهد افزود .
</p>
<p style="direction:rtl;">در خاتمه مذکور ميگردد که عصر تکوين دور بهائی به ارتفاع نظم اداری مخصّص گشته
</p>
<p style="direction:rtl;">ص ٩٥
</p>
<p style="direction:rtl;">و اين نظم به مثابه صدفی برای حفظ و صيانت گوهر گرانبهای امر اللّه است
</p>
<p style="direction:rtl;">و به مرور زمان واضح و مبرهن خواهد شد که اين نظم عامل اصليّه‌ايست که اين شرع
</p>
<p style="direction:rtl;">انور را به مرحله نهائی وارد خواهد کرد .
</p>
<p style="direction:rtl;">مادام که اين نظم هنوز در مرحله طفوليّت است زنهار که نفسی در ادراک
</p>
<p style="direction:rtl;">کيفيّتش به خطا رود و يا از اهميّتش بکاهد يا مقصدش را دگرگون جلوه دهد .
</p>
<p style="direction:rtl;">صخره‌ای که اين نظم اداری بر آن استوار است مشيّت ثابته الهيّه برای عالم
</p>
<p style="direction:rtl;">انسانی در عصر حاضر است . منبع الهامش نفس حضرت بهآءاللّه است . حامی و مدافعش
</p>
<p style="direction:rtl;">جنود مجنّدهء ملکوت ابهی است . ظهور و نشو و نمايش نتيجه اهراق دم لا اقلّ
</p>
<p style="direction:rtl;">بيست هزار شهدائی است که حيات خويش را در اين سبيل نثار نموده‌اند . 
</p>
<p style="direction:rtl;">محوری که مؤسّساتش حول آن طائف مضامين محکمه الواح وصايای
</p>
<p style="direction:rtl;">حضرت عبدالبهآء است . مبادی اساسيّه‌اش حقايقی است که مُبيّن
</p>
<p style="direction:rtl;">مصون از خطای آيات الهی در خطابات مبارکهء خويش در غرب بيان فرموده است.
</p>
<p style="direction:rtl;">احکامی که برای اداره‌اش وضع گرديده و وظائفش را تحديد مينمايد ، صريحاً در کتاب
</p>
<p style="direction:rtl;">ص ٩٦
</p>
<p style="direction:rtl;">اقدس نازل شده است . مقرّی که مشروعات روحانيّه و خيريّه و اداريّه‌اش حول
</p>
<p style="direction:rtl;">آن مجتمع ميباشد مشرق الاذکار و متفرّعات آنست . ارکانی که سلطه‌اش
</p>
<p style="direction:rtl;">مستظهر بدانست دو مؤسّسهء ولايت امر اللّه و بيت عدل اعظم است . مقصد
</p>
<p style="direction:rtl;">اصلی و ضمنی که محرّک آنست استقرار نظم بديع جهان آرائی است که
</p>
<p style="direction:rtl;">شالوده آنرا حضرت بهآءاللّه بنيان نهاده . روشی که بکار ميرود و موازينی را که
</p>
<p style="direction:rtl;">القاء مينمايد آنرا نه به شرق متمايل ميسازد و نه به غرب ، نه به يهود و نه به غير
</p>
<p style="direction:rtl;">آن ، نه به فقير و نه به غنی ، نه به سفيد و نه به سياه ، شعارش وحدت عالم انسانی ،
</p>
<p style="direction:rtl;">علمش صلح اعظم ، سرانجامش حلول دوره ذهبی هزار ساله يعنی يومی که سلطنت‌های
</p>
<p style="direction:rtl;">عالم به سلطنت الهيّه که سلطنت حضرت بهاءاللّه است مبدّل گردد .
</p>
<p style="direction:rtl;">حيفا - ٨ فوريه ١٩٣٤
</p>
<p style="direction:rtl;">شوقی
</p>
</body>
</html>