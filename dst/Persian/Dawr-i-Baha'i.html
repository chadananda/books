<html>
<head>
    <meta http-equiv="content-type" content="text/html; charset=UTF-8"/>
    <title>template</title>
    <link type="text/css" rel="stylesheet" href="base.css"/>
</head>
<script type="text/javascript">
    function openAside(id) {
        var aside = document.getElementsByName(id)[0];
        if (aside.style.display != 'block') {
            aside.style.display = 'block';
        } else {
            aside.style.display = 'none';
        }
    }
</script>
<body>
<p>دور بهائی</p><p>اثرخامه</p><p>حضرت شوقی ربّانی</p><p>وليّ امرالله</p><p>ترجمه</p><p>لجنه ملّی ترجمه نشر آثار امری ايرانی</p><p>نشر سوّم</p><p>لجنه ملّی نشر آثار امری به زبانهای فارسی و عربی</p><p>لانگنهاين – آلمان غربی</p><p>۱۴۴ بديع – ۱۹۸۸ ميلادی</p><p>نشر اوّل – طهران – ايران – ۱۱۱ بديع</p><p>نشر دوْم – و هلی نو – هندوستان – ۱۱۴ بديع</p><p>نشر سوّم – لانگنهاين – آلمان غربی – ۱۴۴ بديع – ۱۹۸۸ ميلادی</p><p/><p/><p/><p/><p/><p/><p/><p/><p/><p>ص ١</p><p>حضرت بهآءاللّه</p><p>احبّاء الهی و امآء رحمانی در ممالک غربيّه ملاحظه فرمايند :</p><p>ياران و ياوران در کرم جليل الهی .</p><p>عيد سعيد نودمين سال امر حضرت بهآءاللّه در بيست و سوّم ماه می اين فرخنده</p><p>سال در سراسر عالم بهائی بر پا خواهد گرديد . در اين حين که وارد عقد اخير قرن</p><p>اوّل دور بهائی ميگرديم شايسته است نظری به حوادث حيرت انگيز اين امر</p><p>مهيمن جليل اندازيم و در تصرّفات عجيبه‌اش تفکّر و تأمّل کنيم .</p><p>فی الحقيقه منظرهء وقايع و حوادث اين نود سال به حدّی بديع و عظيم است که از</p><p>حيطه تصوّر ما خارج است و چون به اين منظره بی مثيل به ديده انصاف بنگريم و</p><p>وقايع طلوع اين امر اعظم و پيشرفت تدريجی آنرا ولو به اجمال در نظر آريم و بلايا</p><p/><p>ص ٢</p><p>و رزايای مدهشه‌ای را که وسيلهء اعلان امر اللّه گرديد و حرکتش را تسريع نمود به</p><p>خاطر گذرانيم به حقايق ازليّه‌ای پی ميبريم که علّت حيات امر اللّه بوده و</p><p>بالضّروره سبب نصرت و غلبهء آن خواهد گرديد .</p><p>در اوج اين منظره بديع جمال بيمثال حضرت بهاءاللّه در نهايت عظمت و جلال و</p><p>منتهای هيمنه و وقار بر عرش جلال مستوی و طلعت ريّان حضرت باب جوهر عطوفت و</p><p>ملاحت ، آيت استقامت و شهامت ، قصير العُمر و کثير الحوادث که در افاضه بر عالميان</p><p>در اين دور اعظم با نفس جمال قدم سهيم و شريک است در ظلّ آن حضرت لامع و ساطع . و</p><p>در رتبه‌ای مخصوص و کاملاً متمايز از آن دو طلعت مقدّس هيکل منوّر و جذّاب حضرت</p><p>عبدالبهآء به بزوغ و اشراق و مجد و اقتداری مشهود که احدی جز مظاهر مقدّسهء</p><p>الهيّه به آن فائز نگردند ولو در اعلی رتبهء امکان جالس باشند .</p><p>افول مرکز ميثاق و صعود حضرت ورقهء عليا اخت جليل و عزيزش که آخرين يادگار عصر</p><p>رسولی بود اوّلين و مهيّج ترين فصل تاريخ امر بهائی را خاتمه داد و عصر اوّل دور</p><p>اعزّ جمال ابهی که عصر رسولی است به آن منتهی شد .</p><p/><p>ص ٣</p><p>الواح متقنه وصايای حضرت عبدالبهآء حلقه اتّصالی است که عصر گذشته را با عصر</p><p>کنونی که موسوم به عصر تکوين و موصوف به عصر انتقال است اِلی الأبد مرتبط</p><p>ميسازد و ازهار و اثمار اين عصر ، انتصارات و فتوحات باهره‌ای است که طليعهء عصر</p><p>ذهبی دور جمال ابهی خواهد بود .</p><p>ياران عزيز قوای دافعه نافذه ساريه از دو ظهور مستقلّ متعاقب و متتابع بر</p><p>اثر همم و مجهودات حاميان برگزيده امری که صيتش به اقصی نقطه عالم رسيده</p><p>واضحاً مشهوداً در مؤسّسات و مشروعات بهيّه بتدريج حلول مينمايد و مجسّم و</p><p>مصوّر و مشخّص ميگردد . و اين تأسيسات از مفاخر و امتيازات اين عصر است و بر</p><p>ماست که با رفتار و کردار خود اين عصر را مخلّد و جاويدان سازيم زيرا نفوذ و</p><p>تأثير مؤسّساتی که اکنون در حال تکوين است و بايد مآلاً سلطنت الهيّه که</p><p>حاکی از حلول عصر ذهبی جمال قدم است بر آن مستقرّ شود منوط و معلّق به مجهودات</p><p>حاليّه و علی الخصوص به درجه همّت و کوششی است که در تأسّی و اقتداء به روش</p><p>اسلاف دلير و جانفشان مبذول ميگردد .</p><p/><p>ص ٤</p><p>مقصود اين عبد از مراجعه به حوادث سنين اوّليّهء امر که مشحون از جانفشانی و</p><p>دلاوری است ذکر تاريخ و حتّی بيان رئوس وقايع مهمّهء امر اللّه از بدو تأسيس</p><p>تا حال نيست و نيز قصد ندارم که قوّه نافذه‌ای که سبب ظهور اين حوادث گشته تشريح</p><p>و تبيين نمايم و يا درجه نفوذ و تأثير آنرا در اکثر ملل و اقوام و تشکيلات</p><p>بشری در اقطار مختلفه بيان کنم . تاريخ حقيقی حيات مؤمنين اوّليّهء عصر رسولی</p><p>اين امر نازنين و تحقيقات کاملی که مورّخين مُبرّز بهائی در مستقبل ايّام بعمل</p><p>خواهند آورد بيان بليغی از تاريخ آن اعصار در اختيار اخلاف خواهد گذاشت که در</p><p>حال حاضر انجام آن برای اين عبد مقدور نيست . منظور اصلی اين عبد در اين مرحله</p><p>خطير تاريخ بهائی آنست که توجّه بانيان نظم بديع حضرت بهآءاللّه را به پاره‌ای از</p><p>حقايق اساسی معطوف دارم که تشريح و تبيين آن آنان را در اجرای وظائف مهمّه‌شان</p><p>بنحوی مؤثّر کمک و مساعدت نمايد .</p><p>از اين گذشته مقام و موقعيّت بين المللی که امر اللّه تاکنون احراز نموده است</p><p>قطعاً مستلزم آنست که اصول اساسی آن کاملاً واضح و روشن گردد .</p><p/><p>ص ٥</p><p>تقدّم شايان و بی مثيلی که امر بر اثر مجهودات باهره احبّای امريک حاصل نموده ،</p><p>توجّه موفوری که اوّلين مشرق الاذکار غرب در بين اجناس و اقوام مختلفه بوجود</p><p>آورده ، تأسيس و تحکيم مستمرّ مؤسّسات بهائی در بيش از چهل اقليم از اقاليم</p><p>مترقّيه ، انتشار کتب و آثار بهائی به بيست و پنج لغت از لغات کثير الأشاعه ،</p><p>موفّقيّت اخير قاطبهء احبّای ايران در ابتياع اراضی سوّمين مشرق الاذکار عالم در</p><p>جوار عاصمهء آن کشور ، اقداماتی که در آن اقليم برای تشکيل سريع اوّلين محفل</p><p>روحانی ملّی به عمل ميآيد و اعضايش اُمنای جامعه‌ای هستند که اکثريّت معتنابه</p><p>پيروان امر حضرت بهآءاللّه را تشکيل ميدهند ، طرح بنيان رکنی ديگر از ارکان بيت</p><p>عدل اعظم يعنی تأسيس اوّلين محفل روحانی ملّی در نيمکره جنوبی ، شهادتهای رسمی</p><p>که شفاهاً و کتباً از مقام سلطنت و دوائر دولت و محاکم بين المللی و رؤسای</p><p>اديان در توصيف اين امر داده شده ، شهرت و معروفيّتی که بر اثر مفتريات اعدای</p><p>لدود قديم و جديد حاصل نموده ، استخلاص جمعی از پيروانش از قيود شعائر و تعصّبات</p><p>مذهبی در متقدّمترين کشور اسلامی ،</p><p/><p>ص ٦</p><p>کلّ دلالت بر آن دارد که جامعه غالبه اسم اعظم با سرعتی حيرت بخش مظفّراً</p><p>منصوراً در پيشرفت و تقدّم است .</p><p>احبّای عزيز در اين اوان که انظار عالميان بيش از پيش متوجّه ماست لازم</p><p>ميدانم برای ايفای وظائف و مسئوليّت‌هائی که به عنوان وليّ امر حضرت بهآءاللّه بر</p><p>عهده دارم حقايقی را تصريح و تأکيد نمايم که اساس امر بر آن استوار است و اوّل</p><p>وظيفه و تکليف ما حفظ و صيانت آن حقايق است .</p><p>اگر اين حقايق کما ينبغی و يليق مفهوم و در نهايت شجاعت اقامه گردد مطمئنّاً</p><p>قوای روحانی ما را تقويت نموده و در دفع حيل و تدبيرات خصم لدودی که همواره</p><p>مُترصّد فرصت است مساعد و ظهير ما خواهد بود .</p><p>به عقيده راسخ اين عبد اوّلين وظيفه هر يک از پيروان با وفای امر حضرت</p><p>بهآءاللّه آنست که همواره سعی موفور و مستمرّ مبذول دارد تا مقصد و اهميّت اين</p><p>امر اعظم را بهتر درک نمايد .</p><p>بديهی است عقول محدود بشری هرگز به عظمت ظهور و جامعيّت اين امر و</p><p/><p>ص ٧</p><p>تقدّس اين امانت الهی چنانکه بايد و شايد راه نيابد . با اينحال بر ما فرض و</p><p>واجب است همواره بکوشيم تا حقايق و اصول و مبانی مخزونه در اين امر مبارک را</p><p>بهتر درک نمائيم زيرا به اين ترتيب در ترويج امر اللّه الهامات جديده رخ بگشايد</p><p>و سبب مزيد توفيق گردد .</p><p>در مکتوبی که به احبّای امريک در تبيين مقام حضرت باب مرقوم گرديد به عظمت بی</p><p>مثيل ظهور حضرت بهآءاللّه که حضرت باب خود را مُبشّر حقير و خاضع آن خوانده است</p><p>اجمالاً اشاره گشت . حضرت اعلی که بفرموده حضرت بهآءاللّه در کتاب مستطاب</p><p>ايقان همان قائم موعودی است که بنفسه بيست و پنج حرف از بيست و هفت حرفی را که</p><p>جميع انبياء مأمور به بيان آن بوده ظاهر فرموده است بر اعظميّت و اکمليّت ظهور</p><p>متعاقب خويش شهادت داده . در کتاب بيان فارسی ميفرمايد : " نطفه ظهور بعد اقوی</p><p>از جميع اهل بيان بوده و خواهد بود . " و نيز : " قد کتبت جوهرة فی ذکره و هُو</p><p>انّه لا يستشار باشارتی و لا بما نزّل فی البيان " و نيز : " انّ البيان و من</p><p>فيه طائف فی حول قول من يُظهره اللّه</p><p/><p>ص ٨</p><p>بمثل ما کان الألف ( انجيل ) و من فيه طائف فی حول قول محمّد رسول اللّه " و</p><p>نيز " اگر يک آيه از آيات من يُظهره اللّه را تلاوت کنی اعزّتر خواهد بود از</p><p>آنکه کلّ بيان را ثبت کنی ... امروز بيان در مقام نطفه است و در اوّل ظهور من</p><p>يظهره اللّه آخر کمال بيان است ... بيان و مؤمنين به بيان مشتاق ترند بسوی او از</p><p>اشتياق هر حبيبی به محبوب خود ... کلّ بهآء بيان من يظهره اللّه است کلّ رحمت</p><p>از برای کسی که ايمان به او آورد و کلّ نقمت از برای کسی که به او ايمان نياورد ."</p><p>و نيز در توقيعی خطاب به سيّد يحيی دارابی ، که به وحيد معروف و در علم و دانش</p><p>و قوّه فصاحت و بلاغت و نفوذ سرآمد اصحاب و اقران بود ، چنين انذار ميفرمايد :</p><p>" فو الّذی فلق الحَبّة و برأ النّسمة لو ايقنت بانّک يوم ظهوره لا تؤمن به لأرفعت </p><p>عنک حکم الايمان ... و لو علمت انّ احداً من النّصاری يؤمن به لجعلته قرّة</p><p>عينای و احکمت عليه فی ذلک الظّهور بالايمان من دون ان اشهد عليه من شیء . "</p><p>و در يکی از مناجاتهائی که با حضرت بهآءاللّه راز و نياز ميفرمايد : " سبحانک</p><p>اللّهمّ يا الهی ما اصغر ذکری و ما ينسب اِليّ الّا اذا اريد ان انسبه اليک فلتقبلنی و ما ينسب</p><p/><p>ص ٩</p><p>اِليّ بفضلک . "</p><p>و نيز در قيّوم الأسمآء که در تفسير سوره يوسف نازل گشته و به شهادت صاحب</p><p>کتاب ايقان " اوّل و اعظم و اکبر جميع کتب " حضرت باب است اين کلمات که اشاره به</p><p>حضرت بهآءاللّه است زيارت ميشود : " يا سيّد الاکبر ما انا بشیء الّا و قد</p><p>اقامتنی قدرتک علی الأمر ما اتّکلت فی شیء الّا عليک و ما اعتصمت فی الأمر الّا اِليک</p><p>... يا بقيّة اللّه قد فديت بکلّی لک و رضيت السّبّ فی سبيلک و ما تمنيّت الّا</p><p>القتل فی محبّتک و کفی باللّه العليّ معتصماً قديما . " و نيز در همان تفسير</p><p>خطاب به آن حضرت ميفرمايد : " و هنالک فاظهر من السّرّ سرّاً علی قدر سمّ الأبرة</p><p>فی طور الاکبر ليموتنّ الطّوريّون فی السّيناء عند مطلع رشح من ذلک النّور المهيمن</p><p>الحمراء باذن اللّه الحکيم . "</p><p>دليل ديگری که گواه عظمت شريعت حضرت بهآءاللّه است اين قسمت از لوح حضرت</p><p>عبدالبهآء است که به افتخار يکی از احبّای معروف زردشتی صادر گرديده :</p><p>قوله الأعلی : " در خصوص توقّف آفتاب مرقوم نموده بودی که در کتاب</p><p/><p>ص ١٠</p><p>زردشتيان مرقوم است که در آخر دوره مقرّر است که اين توقّف در سه ظهور واقع گردد .</p><p>در ظهور اوّل ده روز آفتاب در وسط آسمان توقّف نمايد . در ظهور ثانی بيست روز .</p><p>در ظهور ثالث سی روز . بدانکه ظهور اوّل در اين خبر ظهور حضرت رسول است که شمس</p><p>حقيقت در آن بُرج ده روز استقرار داشت و هر روز عبارت از يک قرن است و آن صد سال</p><p>به اين حساب هزار سال ميشود و آن دور و کور محمّدی بود که بعد از غروب نجوم امامت</p><p>تا ظهور حضرت اعلی هزار سال است و ظهور ثانی ظهور نقطه اُولی روحی له الفداء است</p><p>که شمس حقيقت در آن دور بيست سال در آن نقطه استقرار داشت بدايتش سنه شصت هجری</p><p>بود و نهايتش سنه هشتاد و در دور جمال مبارک چون شمس حقيقت در برج الهی که</p><p>خانهء شمس است طلوع و اشراق فرمود مدّت استقرارش عدد سی بود که آن نهايت مدّت</p><p>استقرار آفتاب است در يک برج تمام لهذا امتدادش بسيار اقلّاً پانصد هزار سال . "</p><p>از تفسير صريح و تبيين قاطع اين نبوّت قديمه واضح و مبرهن است که اهل بهآء</p><p/><p>ص ١١</p><p>بايد طرّاً شريعت محمّدی را ظهوری مستقلّ و من عند اللّه دانند . و نيز اين</p><p>بيانات تلويحاً دلالت بر حقّانيّت امامت يعنی سلاله طاهره ئی دارد که حضرت باب</p><p>از فرد ممتاز آن منشعب و آن سلاله مدّت دويست و شصت سال واسطهء فيض الهی بوده</p><p>و يکی از ثقلين ثمين شريعت مقدّسهء اسلام بشمار ميرفته .</p><p>بعلاوه بايد معترف بود که نبوّت فوق دلالت بر استقلال شريعت بابيّه داشته و</p><p>متضمّن و مؤيّد اين حقيقت است که چون هر ظهوری اکمل از ظهور قبل است لذا فيوضات</p><p>الهيّه که هر نبيّ در عصر خود به نوع بشر افاضه مينمايد بالنّسبه به عصر قبل که</p><p>ميزان استعداد به آن پايه نبوده است اعظم و ازيد خواهد بود ، لذا صرفنظر از</p><p>فضيلت و امتياز ذاتيّهء ديگری که ممکن است برای آئين بهائی قائل بود ، اين نبوّت</p><p>به تنهائی دلالت بر قدرت و عظمت بی نظير ظهور حضرت بهآءاللّه مينمايد . ظهوری</p><p>که برای فهم قوای مکنونهء آن طفل سبق خوانيم و هرگز به درک ظهورات و بروزات</p><p>کاملهء آن موفّق نخواهيم شد .</p><p>هر گاه به حقايق و معانی عاليهء امر حضرت بهآءاللّه کما هُو حقّه توجّه و تعمّق نمائيم</p><p/><p>ص ١٢</p><p>بايد آئين بهائی را در اعلی رتبه يک کور عظيم و آخرين مرحله يک سلسله ظهوراتی</p><p>قرار دهيم که بر حسب استعداد و تکامل نوع بشر يکی پس از ديگری ظاهر گرديده و</p><p>کلّاً مقدّمه اين ظهور اعظم بوده‌اند .</p><p>اين ظهورات که از آدم شروع و به حضرت باب منتهی ميشوند همواره طريق را صاف و</p><p>هموار کرده و بنهايت تأکيد حلول يوم الايّام را که ميقات ظهور موعود کلّ اعصار</p><p>است بشارت داده‌اند .</p><p>الواح و آثار حضرت بهآءاللّه کاملاً شاهد و گواه اين حقيقت است و مختصر</p><p>توجّه به بياناتی که حضرت بهآءاللّه کراراً در وصف ظهور خود به کمال هيمنه و</p><p>قدرت اظهار فرموده‌اند اهميّت اين ظهور اعظم را که آن حضرت واسطه ابلاغ آن</p><p>بوده‌اند کاملاً روشن و مبرهن خواهد نمود . بنابراين برای آنکه اهميّت و مفهوم</p><p>اين ظهور اعظم بهتر درک گردد بايد نظر را به آثار و الواح صادره از کلک جمال</p><p>اقدس ابهی که مبدأ و منشأ اين ظهور مهيمن خطير است معطوف داشت .</p><p>جمال اقدس ابهی و همچنين حضرت اعلی و حضرت عبدالبهآء در ذکر اين ظهور بی مثيل</p><p/><p>ص ١٣</p><p>و عديل و قوای عجيبه دافعهء آن و در وصف اين يوم که اهل عالم قرنها در انتظار آن</p><p>بسر ميبرده و نيز در بيان علوّ مقام نفوسی که معترف بر حقايق مکنونهء اين ظهور</p><p>گرديده‌اند چنان گنجينه نفيسی از آثار مقدّسه برای اخلاف به يادگار گذاشته‌اند که</p><p>نسل حاضر کما ينبغی و يليق پی به ارزش آن نبرد . اين قبيل آيات و الواح بقدری</p><p>مهيمن و لطيف است که فقط نفوسی که در لسان نزولی تبحّر دارند ممکن است به قدر و</p><p>ارزش آن پی برند و به حدّی زياد است که برای جمع آوری قسمتهای مهمّهء آن بايد به</p><p>تنهائی کتابی تأليف گردد .</p><p>آنچه فعلاً مقدور است ذکر مُنتخباتی است که از الواح کثيره استخراج گشته :</p><p>حضرت بهآءاللّه ميفرمايد : " تاللّه الحقّ انّ الامر عظيم عظيم هذه کلمة</p><p>کرّرناها فی اکثر الالواح لعلّ يتنبّه بها العباد . "</p><p>و نيز به اصرح بيان ميفرمايد : " و نفسی الحقّ قد انتهت الظّهورات اِلی هذا الظّهور الأعظم . "</p><p>" آنچه در اين ظهور امنع اعلی ظاهر شده در هيچ عصری از اعصار ظاهر نشده</p><p/><p>ص ١٤</p><p>و نخواهد شد . "</p><p>و نيز مخاطباً لنفسه ميفرمايد : " انّه هو الّذی سمّی فی التّوراة بيهوه و فی</p><p>الانجيل بروح الحقّ و فی الفرقان بالنّبأ العظيم . "</p><p>" قل هذا لهو الّذی لولاه ما أُرسل رسولٌ و ما نُزِّل کتابٌ يشهد بذلک کلّ</p><p>الأشياء . " و نيز : " کلام اللّه و لو انحصر بکلمة لا تعادلها کتب العالمين</p><p>. " " اکثری از ناس به بلوغ نرسيده‌اند و الّا بابی از علم بر وجه عباد مفتوح</p><p>ميفرمود که کلّ من فی السّموات و الأرض به افاضهء قلميّهء او از علم ما سوی خود</p><p>را غنی مشاهده نموده بر اعراش سکون مستقرّ ميشدند . "</p><p>" قل تاللّه قد رقم قلم القدس من رحيق المسک علی جبينی البيضاء بخطّ ابهی ان</p><p>يا ملأ الأرض و السّماء انّ هذا لهو المحبوب الّذی ما شهدت عين الابداع مثله</p><p>و لا عين الاختراع شبهه و انّه لهو الّذی قرّت بجماله عين اللّه الملک العزيز الجميل . "</p><p>و نيز خطاب به امّت مسيح ميفرمايد : " قل يا ملأ الانجيل قد فتح باب</p><p/><p>ص ١٥</p><p>السّمآء و اتی من صعد اليها و انّه ينادی فی البرّ و البحر و يبشّر الکلّ</p><p>بهذا الظّهور الّذی به نطق لسان العظمة قد اتی الوعد و هذا هو الموعود الابن</p><p>فی الوادی المقدّس ينادی لبّيک اللّهمّ لبّيک ... و الطّور يطوف حول البيت و</p><p>الشّجر ينادی قد اتی المقصود بمجده المنيع قل قد جاء الأب و کمل ما وعدتم</p><p>به فی ملکوت اللّه هذه کلمة سترها الابن اذ قال لمن حوله انتم اليوم لا</p><p>تحملونها ... قد جاء روح الحقّ ليرشدکم اِلی جميع الحقّ ... قل هذا هو الّذی</p><p>مجّد الأبن و رفع امره ."</p><p>و نيز : " قل قد اتی معزّی الّذی وعدتم به فی کلّ الالواح و قد جائکم ليتمّ</p><p>الحکمة و البيان اذاً تفحّصوا فی اقطار العالم لعلّ تجدونه . "</p><p>" يا کرمل بَشّری صهيون قولی اتی المکنون بسلطان غلب العالم و بنور ساطع به</p><p>اشرقت الأرض و من عليها ... اسرعی ثمّ طوفی مدينة اللّه الّتی نزّلت من</p><p>السّمآء و کعبة اللّه الّتی کانت مطاف المقرّبين و المخلصين و الملائکة العالين . "</p><p>و نيز در جای ديگر : " قل انّی انا المذکور بلسان الاشعيا و زيّن باسمی</p><p>التّورية و الانجيل . " " انّ الطّور يطوف حول مطلع الظّهور و الرّوح ينادی من الملکوت</p><p/><p>ص ١٦</p><p>هلمّوا و تعالوا يا ابناء الغرور هذا يوم فيه سرع کوم اللّه شوقاً للقائه و صاح</p><p>الصّهيون قد اتی الوعد و ظهر ما هو المکتوب فی الواح اللّه المتعالی العزيز</p><p>المحبوب . " " قد اخذ الاهتزاز ارض الحجاز و حرّکتها نسمة الوصال تقول يا ربّی</p><p>المتعال لک الحمد بما احييتنی نفحات وصلک بعد الّذی اماتنی هجرک طوبی لمن اقبل</p><p>اليک و ويل للمعرضين . " " قل قد اتی ايليا و طاف العرش فی البکور و الاصال . "</p><p>" امروز سليمان بابساط طائف حول است و به اين کلمه عليا ناطق : قد اقبلت</p><p>اليک يا مولی العالم منقطعاً عمّا عندی آملاً ما عندک . "</p><p>و نيز در لوحی از يراعهء حضرت بهآءاللّه اندکی قبل از سرگونی به عکّا منفای</p><p>مقصّرين و مجرمين اين کلمات مسطور :</p><p>" هذا يوم لو ادرکه محمّد رسول اللّه لقال قد عرفناک يا مقصود المرسلين و لو</p><p>ادرکه الخليل ليضع وجهه علی التّراب خاضعاً للّه ربّک و يقول قد اطمئنّ قلبی يا</p><p>اله من فی ملکوت السّموات و الأرضين و اشهدتنی ملکوت امرک و جبروت اقتدارک ...</p><p>لو ادرکه الکليم ليقول لک الحمد بما اريتنی جمالک و جعلتنی من الزّائرين . "</p><p/><p>ص ١٧</p><p>" قد اخذ اهتزاز الوصال شطر الجنوب و الشّمال نسمع نداء البطحاء تقول لک الحمد</p><p>يا ربّی الأبهی بما تضوّع عرف قميص وصلک فی تلک الدّيار و من جهة اخری ارتفع</p><p>النّداء من المسجد الاقصی يقول لک الحمد بما احييتنی نفحات قربک بعد اذ اماتنی</p><p>هجرک يا محبوب من فی الأرضين و السّموات . "</p><p>و نيز در باره قدرت و عظمت غالبه خويش ميفرمايد :</p><p>" تاللّه الحقّ لو يقوم واحد علی حُبّ البهآء فی ارض الانشاء و يحارب معه کلّ</p><p>من فی الأرض و السّمآء ليغلّبه اللّه عليهم اظهاراً لقدرته و ابرازاً لسلطنته ."</p><p>" فو اللّه الّذی لا اله الّا هو لو يقوم احد منکم علی نصرة امرنا</p><p>ليغلّبُه اللّه علی مائة الف و لو ازداد فی حبّه ليغلّبه اللّه علی من فی</p><p>السّموات و الأرض کذلک نفخنا روح القدرة فی کلّ الاشطار . "</p><p>و در توصيف عصر ظهور خود ميفرمايد : " امروز سيّد روزها و سلطان ايّام‌هاست . "</p><p>" امروز روزی است که در آن محبوب عالم يعنی کسی که از ازل الازال مقصود</p><p>عالميان بوده ظاهر گشته است . " ( ترجمه )</p><p/><p>ص ١٨</p><p>" امروز عالم به انوار ظهور منوّر و جميع اشياء به ذکر و ثنا و فرح و سرور</p><p>مشغول . در کتب الهی از قبل و بعد بياد اين يوم مبارک عيش اعظم بر پا طوبی</p><p>از برای نفسی که فائز شد و به مقام يوم آگاه گشت . "</p><p>" اگر ناس به ذرّه‌ای از اين تسبيح و توصيف کما ينبغی و يليق پی ميبردند چنان</p><p>مستغرق دريای سرور ميشدند که بکلّی متحيّر و منصعق ميگشتند و از افق عرفان ساطع</p><p>و مشرق مشاهده ميشدند . " ( ترجمه )</p><p>و نيز ميفرمايد : " ای اهل عالم انصاف دهيد آيا سزاوار است نفسی را تکذيب</p><p>کنيد که کليم ( موسی ) آرزوی لقايش را مينمود و حبيب ( محمّد ) در اشتياق وصالش</p><p>بسر ميبرد و روح اللّه ( مسيح ) از شدّت محبّتش به آسمان عروج فرمود و نقطه</p><p>اولی در سبيلش جان رايگان نثار کرد . " ( ترجمه )</p><p>و نيز پيروان خود را به اين بيان متذکّر ميدارد :</p><p>" وقت را غنيمت شماريد چه که قرون و اعصار به آنی از آن معادله ننمايد ...</p><p>آفتاب و ماه شبه اين يوم را نديده ... شکّی نبوده و نيست که ايّام مظاهر حقّ جلّ جلاله</p><p/><p>ص ١٩</p><p>به حقّ منسوب و در مقامی به ايّام اللّه مذکور و لکن اين يوم غير ايّام‌هاست . از</p><p>ختميّت خاتم مقام اين يوم ظاهر و مشهود . "</p><p>و نيز در ذکر قوائی که در هُويّت امر مستور حضرت بهآءاللّه به اين ندای احلی ناطق :</p><p>" از حرکت قلم اعلی روح جديد معانی به امر آمر حقيقی در اجساد و الفاظ دميده</p><p>شد و آثارش در جميع اشيای عالم ظاهر و هويدا . اينست بشارت اعظم که از قلم</p><p>مظلوم جاری شده . "</p><p>و نيز در مقام ديگر :</p><p>" امر عظيم است و مطلب بزرگ و يوم يومی است که ميفرمايد : " يا بُنيّ انّها ان</p><p>تک مثقال حبّة من خردل فتکن فی صخرة او فی السّموات او فی الارض يأت بهآءاللّه</p><p>انّ اللّه لطيف خبير . "</p><p>" تاللّه الحقّ اليوم اگر ذرّه از جوهر در صد هزار من سنگ محفوظ باشد و در خلف</p><p>سبعة ابحر مستور هرآينه دست قدرت الهی او را ظاهر فرمايد و آن ذرّهء جوهر را از</p><p>او فصل نمايد . "</p><p/><p>ص ٢٠</p><p>" نفسی که از ماء امر الهی سقايه شد به جميع نعم و آلاء باقيه که از طرف</p><p>خداوند از اوّل لا اوّل الی آخر لا آخر مُقدّر گشته فائز شود . " ( ترجمه )</p><p>" هر حرفی که از فم عنايت نازل دارای روح حياتی است که ميتواند خلق جديدی را</p><p>خلق نمايد و احدی جز خداوند بر اين قدرت غالبه پی نبرد انّه علی کُلّ شیء عليما . " ( ترجمه )</p><p>" لو نريد ان نظهر من ذرّةٍ شموساً لا لهنّ بداية و لا نهاية لنقدر و نظهر</p><p>کلّهنّ بامری فی اقلّ من حين و لو نريد ان نبعث من قطرة بحور السّموات و الأرض و</p><p>نفصّل من حرف علم ما کان و ما يکون . "</p><p>" عنده لأسم لو يلقيه علی السّمّ لينقلب بالدّرياق الاعظم . "</p><p>و نيز در باره علوّ مقام مؤمن حقيقی ميفرمايد :</p><p>" قسم به حزن جمال ذوالجلال که از برای مقبل مقامی مُقدّر شده که اگر اقلّ من</p><p>سمّ ابره از آن مقام بر اهل ارض ظاهر شود جميع از شوق هلاک شوند اينست که در</p><p>حيات ظاهره مقامات مؤمنين از خود مؤمنين مستور شده . "</p><p/><p>ص ٢١</p><p>و نيز ميفرمايد : " لو کشف الغطاء لينصعق من فی الامکان من مقامات الّذين</p><p>توجّهوا اِلی اللّه و انقطعوا فی حبّه عن العالمين . "</p><p>و نيز در بيان امتياز اين ظهور نسبت به ظهور قبل ميفرمايد :</p><p>" اگر اليوم کلّ من فی السّموات و الأرض حروف بيانيّه شوند که به صد هزار</p><p>رتبه از حروفات فرقانيّه اعظم و اکبرند و اقلّ من آن در اين امر توقّف نمايند از</p><p>معرضين عند اللّه محسوبند و از احرف نفی منسوب . "</p><p>" اليوم فضلی ظاهر شده که در يک يوم و ليل اگر کاتب از عهده بر آيد معادل بيان</p><p>فارسی از سمآء قدس ربّانی نازل ميشود . "</p><p>و نيز در خطابی به ابناء وطن خويش ميفرمايد :</p><p>" اعلموا يا ملأ الأعجام بانّکم لو تقتلوننی يقوم اللّه احداً مقامی و هذه من</p><p>سنّة اللّه قد خلت من قبل و لن تجدوا لسنّته لا من تبديل و لا من تحويل ." " و لو</p><p>يسترون النّور فی البرّ انّه يظهر من قطب البحر و يقول انّی محيی العالمين ... و</p><p>لو يلقونه فی بئر ظلماء يجدونه فی اعلی الجبال ينادی قد اتی المقصود بسلطان</p><p>العظمة و الاستقلال</p><p/><p>ص ٢٢</p><p>و لو يدفنونه فی الأرض يطلع من اُفق السّمآء و ينطق باعلی النّداء قد اتی</p><p>البهآء بملکوت اللّه المُقدّس العزيز المختار . "</p><p>و نيز در ضمن بيانی حيرت انگيز ميفرمايد : " قد کنز فی هذا الغلام من لحن</p><p>لو يظهر اقلّ من سمّ الأبرة لتندکّ الجبال و تصفرّ الأوراق و تسقط الاثمار من الاشجار</p><p>و تخرّ الاذقان و توجّه الوجوه لهذا الملک الّذی تجده علی هيکل النّار فی هيئة النّور</p><p>و مرّة تشهده علی هيئة الأمواج فی هذا البحر الموّاج و مرّةً تشهده کالشّجر الّتی</p><p>اصلها ثابت فی الأرض الکبرياء و ارتفعت اغصانها ثمّ افنانها اِلی مقام الّذی</p><p>صعد عن وراء عرش عظيم . "</p><p>و نيز در بشارت به نظمی که بر اثر قوّهء غالبه شريعت اللّه بايد بعداً ظاهر</p><p>و آشکار گردد از قلم اعلی چنين نازل :</p><p>" قد اضطرب النّظم من هذا النّظم الأعظم و اختلف التّرتيب بهذا البديع الّذی</p><p>ما شهدت عين الأبداع شبهه . "</p><p>" ... انّه وضع امره علی اساس ثابت راسخ متين لا تزعزعه ارياح العالم و لا اشارات</p><p/><p>ص ٢٣</p><p>الاُمم . "</p><p>و نيز در سوره هيکل که يکی از مهمترين کتب حضرت بهآءاللّه است آيات</p><p>بيّنات ذيل که هر يک مدلّ بر قوّه غالبه مودوعه در اين ظهور الهی است چنين مسطور است :</p><p>" قل لا يری فی هيکلی الّا هيکل اللّه و لا فی جمالی الّا جماله و لا فی</p><p>کينونتی الّا کينونته و لا فی ذاتی الّا ذاته و لا فی حرکتی الّا حرکته و لا فی</p><p>سکونی الّا سکونه و لا فی قلمی الّا قلمه العزيز المحمُود قل لم يکن فی نفسی</p><p>الّا الحقّ و لا يری فی ذاتی الّا اللّه . "</p><p>" قل انّ الرّوح القدس قد خلق بحرف ممّا نزّل من هذا الرّوح الاعظم ان کنتم تفقهون . "</p><p>" و عندنا علم لو نلقی علی الکائنات کلمة منه ليوقننّ کلّ به ظهور اللّه و</p><p>علمه و يطّلعنّ علی اسرار العلوم کلّها و يبلغنّ مقاماً يرون انفسهم اغنياء عن</p><p>علوم الاوّلين و الآخرين و لنا علوم أُخری الّتی لا نقدر ان نذکر حرفاً منها</p><p>و لا النّاس يستطيعنّ ان يسمعنّ ذکراً منها کذلک ننبأ لکم بعلم اللّه العالم الخبير . "</p><p/><p>ص ٢٤</p><p>" و يبعث بارادته خلقاً ما اطّلع عليهم احدٌ الّا نفسه المهيمن القيّوم . "</p><p>" سوف يخرج اللّه من اکمام القدرة ايادی القوّة و الغلبة و يبعث قوماً ينصرنّ</p><p>الغلام و يطهّرنّ الأرض من دنس کلّ مشرک مردود و يقومنّ علی الأمر و يفتحنّ</p><p>البلاد باسمی المقتدر القيّوم و يدخلنّ خلال الدّيار و يأخذ رعبهم کلّ العباد</p><p>هذا من بطش اللّه انّ بطشه شديد . "</p><p>دوستان عزيز اين است نصوصی از الواح مبارکهء حضرت بهآءاللّه که در وصف اين</p><p>ظهور اعظم نازل گشته . نبذه‌ای از آيات حضرت اعلی نيز که هر يک مؤيّد عظمت اين</p><p>ظهور است از قبل اشاره گرديد . تنها آنچه باقی مانده ذکر شواهدی از الواح حضرت</p><p>عبدالبهآء مبيّن منصوص آيات اللّه است که اين موضوع مهمّ را تبيين و نکات</p><p>دقيقه ئی آنرا تشريح مينمايد و فی الحقيقه در مکاتيب و الواح حضرت عبدالبهآء همان</p><p>درجه صراحتی که حضرت بهآاللّه و حضرت اعلی در توصيف و تمجيد اين ظهور منيع</p><p>بکار برده‌اند ملاحظه ميشود . از جمله در يکی از الواحی که در اوائل دوره ميثاق</p><p>صادر گشته اين بيان مبارک مذکور :</p><p/><p>ص ٢٥</p><p>" قرنها بگذرد و دهرها به سر آيد و هزاران اعصار منقضی شود تا شمس حقيقت در</p><p>برج اسد و خانهء حمل طلوع و سطوع نمايد ... چه قدر شکرانه لازم و چه قدر حمد و</p><p>ثنا سزاوار که به اين نعمت عظمی موفّق و مؤيّد گشته‌ايم ، صد هزاران جان فدای</p><p>اين فوز و فلاح ، صد هزاران جان قربان چنين لطف و نجاح ... "</p><p>و نيز ميفرمايد : " اولياء پيشينيان چون تصوّر و تخطّر عصر جمال مبارک</p><p>مينمودند منصعق ميشدند و آرزوی دقيقه ئی ميکردند . "</p><p>" جميع اولياء در اعصار و قرون ماضيه گريان و سوزان آرزوی آنی از ايّام اللّه</p><p>را مينمودند و در اين حسرت از اين عالم فانی به جهان باقی شتافتند . "</p><p>" فضل و جود جمال ابها را مشاهده نمائيد که ما را بدون استعداد و استحقاق ،</p><p>محض فضل و اشفاق در اين قرن اشراق ، روح و حيات بخشيد و در ظلّ راية شاهد آفاق</p><p>محشور فرمود و به موهبتی مخصّص داشت که منتها آرزوی بزرگواران بود . "</p><p>" اليوم حقايق مقدّسهء ملأ اعلی در جنّت عليا آرزوی رجوع به اين عالم</p><p>مينمايند تا موفّق به خدمتی به آستان جمال ابهی گردند و به عبوديّت عتبهء مقدّسه قيام کنند . "</p><p/><p>ص ٢٦</p><p>و در لوحی ديگر که به ترقّی و پيشرفت امر اللّه در مستقبل ايّام اشاره شده ميفرمايد :</p><p>" عنقريب از جميع اقطار عالم ندای بلی بلی و لبّيک لبّيک مرتفع خواهد شد چه که</p><p>مفرّی از برای احدی نبوده و نيست . "</p><p>" اين موهبت عظمی و اين منقبت کبری حال اساسش به يد قدرت الهيّه در عالم</p><p>امکان در نهايت متانت بنيان بنياد يافت و به تدريج آنچه در هُويّت دور مقدّس است</p><p>ظاهر و آشکار گردد . الآن بدايت انبات و آغاز ظهور آيات بيّنات در آخر اين قرن</p><p>و عصر معلوم و واضح گردد که چه بهار روحانی بود و چه موهبت آسمانی . "</p><p>و نيز در باره علوّ مقام مؤمن حقيقی به اين ظهور ميفرمايد :</p><p>" مؤمنين اين ظهور به مقام انبيای بنی اسرائيل رسند امّا نه انبيای اولو العزم . "</p><p>و نيز راجع به ظهوراتی که در مستقبل ايّام در امتداد کور بهائی ظاهر خواهند</p><p>گرديد حضرت عبدالبهآء به اين بيان صريح که فصل الخطاب است ناطق :</p><p>" امّا المظاهر المقدّسة الّتی تأتی من بعد فی ظلل من الغمام من حيث</p><p>الاستفاضه هم فی ظلّ جمال القدم و من حيث الافاضة يفعل ما يشاء . "</p><p/><p>ص ٢٧</p><p>و نيز در لوحی خطاب به يکی از نفوس مهمّه ميفرمايد :</p><p>" ای دوست آتشی از ملکوت در قلب عالم در سدره مبارکه مشتعل گشته که شعله‌اش</p><p>عنقريب در ارکان عالم بر افروزد و پرتوش آفاق اُمم را روشن نمايد جميع علامات</p><p>ظاهر شده و کلّ اشارات مشهود گشته و آنچه در جميع کتب و صحف بوده تماماً واضح</p><p>گرديده محلّ توقّف برای احدی نمانده ... وقت تنگ است و حرکت خيل الهی بی درنگ</p><p>بايد سبقت و پيشی گرفت و شمع نورانی افروخت . "</p><p>و بالاخره در ضمن يکی از الواح که در اوائل دوره ميثاق در حالت جذبه و نشئه</p><p>روحانی خطاب به يکی از مؤمنين با وفای معروف صادر اين کلمات مهيّجه مذکور :</p><p>" ای دوست چه گويم و چه نويسم که ندای الهی از ملکوت ابهی چنان بلند است که</p><p>گوش نزديک است پردهء سکونش بدرد و از صدای صلای ابهی عالم امکان بکلّی بحرکت فوق</p><p>العاده وجودی از هم بپاشد بيش از اين ممکن تحرير نيست . "</p><p>ياران عزيز آنچه در فوق مسطور گشت برای بيان مقصود کافی است . اين آثار</p><p>مختلفه که از کلک مُطهّر حضرت اعلی و حضرت بهآءاللّه و حضرت عبدالبهآء در موارد</p><p/><p>ص ٢٨</p><p>عديده نازل گشته برای هر خواننده منصف دليلی است که در تاريخ شرايع و اديان اين</p><p>کور از حيث علوّ شأن و عظمت بی نظير و مثيل است . اهميّت اين کور مقدّس بحدّی</p><p>است که آنچه در اين باره گفته شود مبالغه نخواهد بود . نفوذ و تصرّفاتش چه در</p><p>گذشته و چه در مستقبل ايّام يعنی در حينی که تمدّن کنونی رو به زوال ميرود و نظم</p><p>بديع الهی جلوه و ظهور مينمايد خارج از حدّ وصف و بيان است .</p><p>جای آن است که قبل از ادامهء موضوع و بسط کلام نکته‌ای بر سبيل تذکّر به</p><p>خوانندگان اين اوراق گفته شود . مبادا نفوسی که بر اثر مطالعهء آيات فوق در</p><p>کيفيّت ظهور حضرت بهآءاللّه تفکّر و تعمّق مينمايند به خطا رفته و مقصود شارع</p><p>را بر خلاف حقيقت تعبير کنند . ذکر مقام الوهيّت بر آن نفس اعظم و اطلاق جميع</p><p>اسماء و صفات الهيّه بر آن ذات مکرّم نبايد بهيچوجه به خطا تفسير شود و در فهم</p><p>آن اشتباهی حاصل گردد . زيرا بر طبق معتقدات اهل بهاء هيکل عنصری که جلوه‌گاه</p><p>چنين ظهور مهيمنی است کاملاً از کينونت آن روح الارواح و جوهر الجواهر متمايز</p><p>است و آن خدای غيبی که وجود او ثابت و الوهيّت مظاهر مقدّسه‌اش مورد ستايش اهل</p><p>ارض است هرگز</p><p/><p>ص ٢٩</p><p>حقيقت نامتناهی محيطهء ازليّهء لا يدرک خود را در قالب فانی عنصری محدود تجسّم</p><p>ندهد و فی الحقيقه خدائی که ذات خويش را در هيکل بشری مجسّم سازد بر وفق تعاليم</p><p>حضرت بهآءاللّه فی الحين نسبت خدائی از او منقطع ميگردد .</p><p>اين نظريّهء عجيب و سخيف يعنی تجسّم ذات خداوند در عالم کون نيز مانند عقايد</p><p>وحدت وجود و تجسّم خداوند بصورت انسان ، مخالف عقيده اهل بهآء و غير قابل قبول</p><p>است و حضرت بهآءاللّه هر يک از اين دو عقيده را در ضمن الواح و آثار خود</p><p>بالصّراحه ردّ و بطلان آنرا بيان ميفرمايند.</p><p>نفس مقدّسی که در آثار بيشمار خود ندای الوهيّت بر آورده و انّی انا اللّه</p><p>فرموده در کتاب ايقان بکمال عظمت ميفرمايد :</p><p>" و بر اُولی العلم و افئدهء منيره واضح است که غيب هويّه و ذات احديّه مقدّس</p><p>از بروز و ظهور و صعود و نزول و دخول و خروج بوده ... لم يزل در ذات خود غيب</p><p>بوده و هست و لا يزال به کينونت خود مستور از ابصار و انظار خواهد بود ... ميان</p><p>او و ممکنات نسبت و ربط و فصل و وصل و يا قرب و بعد ... بهيچوجه ممکن نه ... و کان اللّه</p><p/><p>ص ٣٠</p><p>و لم يکن معه من شیء دليلی است لائح ... " و نيز حضرت بهآءاللّه در باره</p><p>حقيقت الوهيّت ميفرمايد :</p><p>" لم يزل به علوّ تقديس و تنزيه در مکمن ذات مقدّس خود بوده و لا يزال به</p><p>سموّ تمنيع و ترفيع در مخزن کينونت خود خواهد بود ... "</p><p>" صد هزار موسی در طور طلب به ندای لن ترانی منصعق و صد هزار روح القدس در</p><p>سمآء قرب از اصغاء کلمه لن تعرفنی مضطرب . " و نيز در مناجاتی ميفرمايد :</p><p>" چقدر متحيّر است اين ذرّه لا شیء از تعمّق در غمرات لجّهء قدس عرفان تو و</p><p>چه مقدار عاجز است از تفکّر در قدرت مستودعه در ظهورات صنع تو . "</p><p>و نيز در مناجاتی که به خطّ خود مرقوم فرموده چنين شهادت ميدهد :</p><p>" يا الهی اذا انظر اِلی نسبتی اليک احبّ بأن اقول فی کلّ شیء بانّی انا</p><p>اللّه و اذا انظر اِلی نفسی اُشاهدها احقر من الطّين . "</p><p>و نيز در کتاب ايقان ميفرمايد</p><p>" و چون ابواب عرفان ذات ازل بر وجه ممکنات مسدود شد لهذا به اقتضای رحمت</p><p>واسعه ... جواهر قدس نورانی را از عوالم روح روحانی به هياکل عزّ انسانی</p><p/><p>ص ٣١</p><p>در ميان خلق ظاهر فرمود تا حکايت نمايند از آن ذات ازليّه و ساذج قدميّه ... و</p><p>جميع انبيای مقرّبين و اصفيای مقدّسين به اين صفات موصوف و به اين اسماء موسومند</p><p>... و اين هياکل قدسيّه مرايای اوّليّهء ازليّه‌ای هستند که حکايت نموده‌اند از غيب الغيوب ... " .</p><p>از جمله عقايد اساسيّهء اهل بهآء که بايد همواره مورد توجّه بوده بهيچوجه انحراف</p><p>از آن حاصل نگردد آنست که حضرت بهآءاللّه با آنکه اشدّ ظهوراً ظاهر گشته يکی از</p><p>مظاهر الهيّه‌ايست که با حقيقت غيبيّهء ذات الوهيّت بکلّی متفاوت و متمايز است .</p><p>امر بهائی که در اعلی ذروهء يک دور کلّی و موعود جميع اعصار است اصول اوّليّهء</p><p>ثابته‌ای را که مايهء حيات و اساس اديان سالفه است تثبيت و تأييد مينمايد و اساس</p><p>غائی و معيّن معتقدات اين امر آنست که اين اديان کلّ به امر الهی ظاهر گشته‌اند .</p><p>بعقيدهء اهل بهآء اين شرايع الهيّه مراحل مختلفهء دين واحدی است که من جانب اللّه</p><p>بوده و کاملاً به يکديگر مرتبط و در طيّ اعصار و ادوار همواره رو به تکامل و</p><p>ارتقاست و دين بهائی خود جزء لا ينفکّ آنست . امر بهائی معترف بر آنست که جميع</p><p>شرايع سالفه من عند اللّه ظاهر گشته‌اند و موفّقيّتهای عظيمی که نصيب</p><p/><p>ص ٣٢</p><p>اين اديان گرديده همواره مورد تکريم اهل بهاست . امر بهائی بهيچوجه جائز نميداند</p><p>که احدی اساس اين اديان را مخالف واقع جلوه دهد و يا حقايق مکنونه در آنان را</p><p>بنظر استخفاف بنگرد . تعاليم اين ظهور به قدر رأس شعره‌ای از حقايق مودوعه در</p><p>شرايع قبل انحراف نداشته و عظمت اين ظهور به قدر خردلی از نفوذ و روح ايمانی که</p><p>آن اديان بوجود آورده‌اند نميکاهد . آئين بهائی هرگز در صدد آن نيست که اساس</p><p>روحانی اديان عالم را منهدم سازد بلکه منظور حقيقی و مقصد اصليش آن است که اساس</p><p>اين اديان را اتّساع بخشيده مبادی آنان را احيا کرده مقاصد و اهداف آنان را</p><p>بيکديگر مرتبط ساخته حيات آنانرا نشئه‌ای بديع بخشيده وحدت آنانرا ثابت و محقّق</p><p>داشته پاکی و صفای اوّليّهء آنانرا تجديد کرده وظائف آنانرا به يکديگر مرتبط</p><p>ساخته و آنان را در تحقّق اعظم نوايای خود کمک و مساعدت نمايد . و چنانکه يکی از</p><p>محقّقين موضوع را واضحاً بيان مينمايد :</p><p>" اين اديان مُنزله من عند اللّه محکوم به زوال نبوده بلکه تولّد ثانوی</p><p>مييابند ، مگر نه اين است که چون طفل وارد مرحله جوانی ميگردد و جوان به</p><p>دوره کمال انتقال</p><p/><p>ص ٣٣</p><p>مييابد ، طفل و جوان هيچيک فانی نميگردند ؟ "</p><p>حضرت بهآءاللّه در کتاب ايقان ميفرمايد :</p><p>" شموس حقيقت و مرايای احديّت در هر عصر و زمان که از خيام غيب هويّه به عالم</p><p>شهاده ظهور ميفرمايند برای تربيت ممکنات و ابلاغ فيض بر همهء موجودات با سلطنتی</p><p>قاهر و سطوتی غالب ظاهر ميشوند ... و اين مرايای قدسيّه و مطالع هويّه بتمامهم</p><p>از آن شمس وجود و جوهر مقصود حکايت مينمايند . مثلاً علم ايشان از علم او و</p><p>قدرت ايشان از قدرت او و سلطنت ايشان از سلطنت او و جمال ايشان از جمال او و</p><p>ظهور ايشان از ظهور او ... و ايشانند مظاهر فيض نامتناهی و مطالع شمس لا يزالی</p><p>... مُنزّه است ذکر ايشان از ذکر غير و مقدّس است وصف ايشان از وصف ما سوی . "</p><p>و نيز : " چون اين اطيار عرش باقی از سمآء مشيّت الهی نازل ميگردند و جميع</p><p>بر امر مبرم ربّانی قيام ميفرمايند لهذا حکم يک نفس و يک ذات را دارند همه در يک</p><p>رضوان ساکن ... و در يک هوا طائر و بر يک بساط جالس و بر يک کلام</p><p/><p>ص ٣٤</p><p>ناطق و بر يک امر آمر ... نهايت بعضی در بعضی مراتب اشدّ ظهوراً و اعظم نوراً</p><p>ظاهر ميشوند ... نه اين است که اگر صفتی بر حسب ظاهر از آن ارواح مجرّده ظاهر</p><p>نشود نفی آن صفت از آن مَحالّ صفات الهيّه و معادن اسماء ربوبيّه شود . "</p><p>اين موضوع را نيز بايد بخاطر داشت که هر چند اين ظهور دارای قوّه‌ای عظيم و</p><p>جامعيّت و عموميّتی نامحدود است معذلک بهيچوجه داعيهء آن ندارد که ظهور مشيّت و</p><p>اراده الهيّه به او ختم گشته و اين نظر را اکيداً ردّ مينمايد .</p><p>داشتن چنين عقيده ای نسبت به اين ظهور بمنزلهء نقض غرض و مباين روح اين امر است و</p><p>بالضّروره با اسّ اساس معتقدات بهائی مغايرت دارد . چه اساس اين معتقدات آن است</p><p>که حقايق اديان مطلق نبوده بل نسبی است و اديان و ظهورات الهيّه مرتّباً</p><p>مستمرّاً در عالم ظاهر شده و همواره رو به ترقّی و تکامل ميباشند و هيچيک</p><p>جنبه خاتميّت نداشته و بر حسب تصادف و اتّفاق ظاهر نميگردند .</p><p>فی الحقيقه همانطور که اهل بهآء داعيهء پيروان مذاهب سالفه را دائر به خاتميّت</p><p>شارع خويش مؤکّداً و صريحاً ردّ مينمايند بهمان نحو نيز اعتقاد به خاتميّت ظهوری را</p><p/><p>ص ٣٥</p><p>که خود نيز بدان منتسبند مردود ميشمارند . در نظر اهل بهآء اين طرز فکر و ادراک</p><p>که " جميع ظهورات منتهی شده و ابواب رحمت الهی مسدود گشته ديگر از مشارق قدس</p><p>معنوی شمسی طالع نميشود و از بحر قدم صمدانی امواجی ظاهر نگردد و از خيام غيب</p><p>ربّانی هيکلی مشهود نيايد . "، بمنزلهء انحرافی شديد و مذموم نسبت به يکی از مبادی</p><p>مقدّسه و اساسيّهء اين امر به شمار ميرود .</p><p>مراجعه به بعضی از آثار حضرت بهآءاللّه و حضرت عبدالبهآء که قبلاً به آن</p><p>اشاره گرديد اين اصل اساسی را بدون شائبهء شکّ و ترديد محقّق و مسلّم ميسازد .</p><p>در کلمات مکنونه ميفرمايد :</p><p>" ای پسر انصاف در ليل جمال هيکل بقا از عقبه زمرّدی وفا به سدره منتهی</p><p>رجوع نمود و گريست گريستنی که جميع ملأ عالين و کرّوبين از نالهء او گريستند و</p><p>بعد از سبب نوحه و ندبه استفسار شد مذکور داشت که حسب الأمر در عقبه وفا منتظر</p><p>ماندم و رائحهء وفا از اهل ارض نيافتم و بعد آهنگ رجوع نمودم ملحوظ افتاد که</p><p>حمامات قدسی چند در دست کلاب ارض مُبتلا شده‌اند . در اين وقت حوريّهء الهی</p><p/><p>ص ٣٦</p><p>از قصر روحانی بی ستر و حجاب دويد و سؤال ازاسامی ايشان نمود و جميع مذکور شد</p><p>الّا اسمی از اسماء و چون اصرار رفت حرف اوّل اسم از لسان جاری شد اهل غرفات از</p><p>مکامن عزّ خود بيرون دويدند و چون به حرف دوم رسيد جميع بر تراب ريختند . در</p><p>آنوقت ندا از مکمن قرب رسيد زياده بر اين جائز نه انّا کنّا شهداءَ علی ما فعلوا</p><p>و حينئذٍ کانوا يفعلون . "</p><p>آيا اين کلمات تلويحاً مشعر بر آن نيست که ظهور الهی همواره رو به ترقّی و</p><p>تکامل است و آيا دلالت بر آن ندارد که حامل اين پيام معترف بر آن است که امری</p><p>که از جانب خداوند بر آن مبعوث گشته جنبه خاتميّت ندارد و ظهور او آخرين ظهور</p><p>مشيّت و هدايت الهی نيست ؟</p><p>و نيز در لوحی از الواح که از يراعهء جمال قدم در ادرنه نازل و به اصرح بيان</p><p>گواه بر اين حقيقت است ميفرمايد :</p><p>" ثمّ اعلم يا کمال بانّا ما کشفنا الغطاء حقّ الکشف اظهرنا نفسنا علی مقدار</p><p>طاقة النّاس و الّا لو يظهر جمال القدم بجماله لن يقدر ان يشهده احد عمّا خُلق</p><p/><p>ص ٣٧</p><p>بين السّموات و الأرض . "</p><p>و نيز در سُوره صبر که در سال ١٨٦٣ در اوّلين روز ورود به باغ رضوان نازل</p><p>گشته اين آيات بيّنات مذکور :</p><p>" بعث اللّه رسلاً بعد موسی و عيسی و سيرسل من بعد اِلی آخر الّذی لا آخر له</p><p>بحيث لن ينقطع الفضل عن سمآء العناية . "</p><p>و نيز به اصرح بيان ميفرمايد :</p><p>" انّی ما أخاف لنفسی بل لمن يأتی من بعدی بسلطان عزّ مکينا . "</p><p>و نيز در سوره هيکل ميفرمايد :</p><p>" فو جمالی لم يکن مقصودی فی تلک الکلمات نفسی بل الّذی يأتی من بعدی و کان</p><p>اللّه علی ذلک لشيهد و عليم . "</p><p>و نيز ميفرمايد :</p><p>" لا تفعلوا به ما فعلتم بنفسی . "</p><p>و نيز حضرت اعلی به تفصيل در تأييد اين مطلب در بيان فارسی ميفرمايد :</p><p/><p>ص ٣٨</p><p>" به شأنی که ظاهر است که کلّ ظهورات قبل از برای رسول اللّه خلق شده و کلّ</p><p>ظهورات و آن ظهور از برای قائم آل مُحمّد خلق شده و کلّ ظهورات و ظهور قائم آل</p><p>محمّد از برای من يظهره اللّه خلق شده و همچنين کلّ ظهورات و ظهور من يظهره</p><p>اللّه از برای ظهور بعدِ من يظهره اللّه خلق شده و همچنين الی ما لا نهاية شمس</p><p>حقيقت طالع و غارب ميگردد و از برای او بدئی و نهايتی نبوده و نيست . "</p><p>و در اين مقام حضرت بهآءاللّه ميفرمايد :</p><p>" انّک ايقن بانّ ربّک فی کلّ ظهور يتجلّی علی العباد علی مقدارهم مثلاً فانظر</p><p>اِلی الشّمس فانّها حين طلوعها عن افقها تکون حرارتها و اثرها قليلة و تزداد</p><p>درجة بعد درجة ليستأنس بها الاشياء قليلاً قليلاً اِلی اَن يبلغ الی قطب</p><p>الزّوال ثمّ تنزل بدرايج مقدّرة الی ان يغرب فی مغربها ...</p><p>و انّها لو تطلع بغتةً فی وسط السّمآء يضرّ حرارتها الاشياء کذلک فانظر فی</p><p>شمس المعانی لتکون من المطّلعين فانّها لو تستشرق فی اوّل فجر الظّهور بالانوار</p><p>الّتی قدّر اللّه لها ليحترق ارض العرفان من قلوب العباد لانّهم لن يقدرنّ</p><p/><p>ص ٣٩</p><p>ان يحملنّها او يستعکسنّ منها بل يضطربنّ منها و يکوننّ من المعدومين ... "</p><p>در پرتو اين بيانات صريحه مُتقنه وظيفهء قطعی ما آنست که برای طالبين حقيقت به</p><p>نهايت وضوح تبيين نمائيم که از اوّل لا اوّل انبيای الهی که حضرت بهآءاللّه</p><p>نيز در زمره آنان محسوبند و کلّ وسائط فيض و ادلّاء وحدت و مرايای انوار و</p><p>مظاهر مشيّت الهيّه ميباشند از جانب خدای واحد لا يُدرک مبعوث گشته‌اند تا حقيقت</p><p>الهيّه و مشيّت بالغه و هدايت ربّانيّه را بيش از پيش برای نوع بشر مکشوف دارند</p><p>و اِلی آخر لا آخر له جلال و عظمت لا نهايهء او را بنحو اتمّ و اکمل ظاهر و آشکار</p><p>سازند . خوب است در اين مناجات که از قلم حضرت بهآءاللّه نازل گشته تأمّل و</p><p>تفکّر نمائيم و به عظمت و اهميّت اين حقيقت که اساس امر حضرت بهآءاللّه بر آن</p><p>استوار است واقف گرديم :</p><p>" ای ربّ لک الحمد علی بدايع قضاياک و جوامع رزاياک مرّةً اودعتنی بيد</p><p>النّمرود ثمّ بيد الفرعون و ورد عليّ ما انت احصيته بعلمک و احطته بارادتک و</p><p>مرّةً اودعتنی فی سجن المُشرکين بما قصصت علی اهل العماء حرفاً من الرّؤيا الّذی</p><p/><p>ص ٤٠</p><p>علّمتنی بعلمک و عرّفتنی بسلطانک و مرّة قطعت رأسی بأيدی الکافرين و مرّة</p><p>ارفعتنی الی الصّليب بما اظهرت فی الملک من جواهر اسرار عزّ فردانيّتک و بدايع</p><p>آثار سُلطان صمدانيّتک و مرّة ابتليتنی فی ارض الطّفّ بحيث کنت وحيداً بين عبادک و</p><p>فريداً فی مملکتک اِلی ان قطعوا رأسی ثمّ ارفعوا علی السّنان و داروه فی کلّ</p><p>الدّيار و حضروه علی مقاعد المشرکين و مواضع المنکرين و مرّة علّقونی فی الهواء</p><p>ثمّ ضربونی بما عندهم من رصاص الغلّ و البغضاء اِلی ان انقطعوا ارکانی و فصلوا</p><p>جوارحی اِلی ان بلغ الزّمان اِلی هذه الايّام الّتی اجتمعوا المغلّون علی</p><p>نفسی و يتدبّرون فی کلّ حين بأن يدخلوا فی قلوب العباد ضِغْنی و بُغضی و يمکرون فی</p><p>ذلک بکلّ ما هم عليه لمقتدرون و معذلک ... فو عزّتک يا محبوبی اشکرک حينئذٍ فی تلک</p><p>الحالة و علی کلّ ما ورد عليّ فی سبيل رضائک و اکون راضياً منک و من بدايع بلاياک . "</p><p/><p>ص ٤١</p><p>حضرت باب</p><p>احبّای عزيز يکی از حقايق اساسيّه‌ای که در امر حضرت بهآءاللّه صريحاً</p><p>مذکور و بايد اهل بهآء کماهی بدان معترف باشند آنست که حضرت باب مؤسّس</p><p>شريعت بابيّه از جمله مظاهر مقدّسهء الهيّه و دارای سلطنت و اقتدار مطلقه و حائز</p><p>کلّيّهء حقوق و مزايای رسالتی مستقلّه است . و به نظر اين عبد اين نکته محتاج به</p><p>تصريح و تبيين است که حضرت اعلی فقط مبشّر ظهور بهائی نيست بل چنانکه خود در</p><p>کتاب بيان فارسی تصريح فرموده همان موعود مقدّسی است که به ظهورش وعود جميع</p><p>انبيای سلف تحقّق يافته است . و چنانچه ما قولاً يا فعلاً در تصديق مفاد و مفهوم</p><p>اين اصل اساسی ترديد نمائيم و به حقيقت آن بتمامه بدون قيد و شرط متمسّک</p><p>نباشيم و در صدد اثبات آن بر نيائيم يقيناً در ادای وظيفه نسبت به آئين خويش</p><p>قصور ورزيده از يکی از مبادی اساسيّهء</p><p/><p>ص ٤٢</p><p>مقدّسهء امر اللّه منحرف گشته‌ايم . فی الحقيقه مُحرّک اصلی که اين عبد را وادار</p><p>به ترجمه و نشر تاريخ جاودانی نبيل نمود اين بود که احبّای غرب به سهولت پی</p><p>برند که مقام منيع حضرت اعلی متضمّن چه مفهوم خطيری است و بالنّتيجه آن حضرت را</p><p>به دل و جان دوست داشته باشند و با عشق و علاقهء جديدی تجليل و ستايش نمايند .</p><p>شکّی نيست ادّعای حضرت اعلی مشعر بر اينکه دارای دو مقام بوده‌اند خود</p><p>اعظم وجه امتياز دور بهائی است . اين ادّعای صريح و قطعی حضرت باب کراراً</p><p>مورد تصديق حضرت بهآءاللّه واقع و الواح وصايای حضرت عبدالبهآء نيز بر آن</p><p>گواه است . و اين ادّعا خود دليل ديگر بر امتياز امر بهائی بوده به مراتب بر</p><p>قوّه و قدرت معنويّه‌ای که به اين کور مُقدّس عنايت شده ميافزايد . در حقيقت</p><p>عظمت حضرت باب نه فقط از آن لحاظ است که من عند اللّه به تبشير چنين ظهور</p><p>منيعی مبعوث گشته بلکه بيشتر از آن جهت است که با قدرت و اختيارات انبيای اولو</p><p>العزم ظاهر شده و عصای رسالت مستقلّه را بنحوی که در هيچيک از ظهورات قبل سابقه</p><p>نداشته در يد اقتدار گرفته است .</p><p/><p>ص ٤٣</p><p>دوره کوتاه امر حضرت باب و محدوديّت دائرهء اجرای احکام و فرائض</p><p>آن حضرت نبايد بهيچوجه ميزان سنجش حقّانيّت و عظمت امر آن حضرت قرار گيرد .</p><p>حضرت بهآءاللّه ميفرمايد :</p><p>" و در ظهور اين ظهور اعظم اکرم مع آنکه ايّامی از ظهور قبلم نگذشته حکمتی است</p><p>مستور و سرّی است مقنوع و وقتی بود مخصوص و مطّلع نشده و نخواهد شد به او</p><p>نفسی مگر آنکه در کتاب مکنون نظر نمايد . "</p><p>و در مقام ديگر در کتاب بديع که در ردّ شبهات اهل بيان نازل شده ميفرمايد:</p><p>" چنانچه در اين ظهور بدع قدس رحمانی در سنه تسع در سرّ سرّ نفوس مقدّسهء</p><p>مطهّرهء زکيّه در همان حين تکميل شدند . "</p><p>وقوعات عجيبه قبل از ظهور حضرت باب و حوادث مُحزنهء دوره حيات</p><p>پر انقلاب آن حضرت و فاجعه معجز آسای شهادت و سحر نفوذش در قلوب اعاظم</p><p>و مشاهير هموطنان خويش که هر يک از فصول تاريخ مهيّج نبيل بر آن قضايا گواهی</p><p>ميدهد جميع اين امور مؤيّد حقّانيّت ادّعای حضرت اعلی نسبت به مقام رفيع و ارجمندی است</p><p/><p>ص ٤٤</p><p>که در بين انبياء دارا بوده‌اند .</p><p>شرحی را که اين مورّخ شهير راجع به حيات حضرت اعلی برای اخلاف</p><p>به يادگار گذاشته هر چند در نهايت بلاغت است معذلک اين تاريخ مشعشع</p><p>در مقابل بدايع محامدی که از قلم حضرت بهآءاللّه نسبت به حضرت باب نازل گشته</p><p>جلوه و فروغی ندارد .</p><p>اين نعوت و محامد در نفس ادّعای حضرت باب کاملاً مشهود و حضرت عبدالبهآء</p><p>در الواح عديده اوصاف مزبور را مؤکّداً تأييد و مفهوم آنرا تشريح فرموده‌اند .</p><p>در کتاب مستطاب ايقان اين نکته به اصرح بيان مذکور که احدی جز</p><p>مظهر الهی قادر بر ابراز و اظهار چنين قوّه و قدرتی نيست و فی الحقيقه کسی که</p><p>در صدد تحقيق شريعت بابيّه است آيات و شواهدی کاملتر و جامعتر از</p><p>اين بيانات در ساير کتب و آثار نمييابد .</p><p>حضرت بهآءاللّه ميفرمايد :</p><p>" آيا ميشود اين بغير امر الهی و مشيّت مثبتهء ربّانی ؟ قسم به خدا که اگر کسی</p><p/><p>ص ٤٥</p><p>فکر و خيال چنين امری نمايد فی الفور هلاک شود و اگر قلب‌های عالم را در</p><p>قلبش جا دهی باز جسارت بر چنين امر مهمّ ننمايد . "</p><p>و در مقام ديگر ميفرمايد :</p><p>" چشم امکان چنين فضلی نديده و قوّهء سمع اکوان چنين عنايتی نشنيده ...</p><p>انبيای اُولو العزم که عظمت قدر و رفعت مقامشان چون شمس واضح و لائح</p><p>است مفتخر شدند هر کدام به کتابی که در دست هست و مشاهده شده و آيات</p><p>آن احصا گشته و از اين غمام رحمت رحمانی اينقدر نازل شده که هنوز احدی</p><p>احصا ننموده و چگونه اين امر را سهل شمرند ... آيا در هيچ عصر چنين امر خطيری ظاهر شده ؟"</p><p>و نيز در بيان احوال و تأثير اعمال شهيدان و دلاورانی که بر اثر قوّهء قدسيّهء</p><p>حضرت اعلی بنحوی معجز آسا تقليب گشته ميفرمايد :</p><p>" آيا اگر اين اصحاب مجاهد فی اللّه نباشند ديگر که مجاهد خواهد بود ...</p><p>و اگر اين همه اصحاب با اين آثار عجيبه و افعال غريبه باطل باشند ديگر که سزاوار است</p><p/><p>ص ٤٦</p><p>که دعوی حقّ نمايد ... آيا هرگز در هيچ تاريخی از عهد آدم تا حال چنين</p><p>غوغائی در بلاد واقع شد ... گويا صبر در عالم کون از اصطبارشان ظاهر شد</p><p>و وفا در ارکان عالم از فعلشان موجود گشت . "</p><p>و نيز حضرت بهآءاللّه در بيان عظمت مقام حضرت باب نسبت به انبيای</p><p>قبل در نهايت صراحت و تأکيد در همان کتاب مستطاب ميفرمايد :</p><p>" هيچ ادراکی سبقت نيابد بر کيفيّت ظهور او و هيچ عرفانی احاطه ننمايد بر کميّت امر او . "</p><p>و در تأييد اين بيانات حديث ذيل را نقل ميفرمايند که از قبل اخبار گشته :</p><p>" العلم سبعة و عشرون حرفاً فجميع ما جائت به الرّسل حرفان و لم يعرف</p><p>النّاس حتّی اليوم غير الحرفين فاذا قام قائمنا اخرج الخمسة و العشرين حرفاً</p><p>. " و نيز ميفرمايد :</p><p>" ملاحظه فرما که قدرش اعظم از کلّ انبياء و امرش اعلی و ارفع از عرفان</p><p>و ادراک کلّ اولياست . "</p><p/><p>ص ٤٧</p><p>و نيز : " امری را که انبياء و اولياء و اصفياء به آن اطّلاع نيافته و يا به</p><p>امر مبرم الهی اظهار نداشته . "</p><p>مهمترين و مؤثّر ترين محامدی که از يراعهء عظمت حضرت بهآءاللّه در ذکر</p><p>محبوب خويش يعنی حضرت اعلی نازل و در ضمن آن به بلايا و رزايای واردهء بر خود در</p><p>مدينهء بغداد اشاره فرموده‌اند اين بيان موجز و بليغ است که مسک الختام آن کتاب</p><p>مستطاب ميباشد :</p><p>" و اين عبد در کمال رضا جان بر کف حاضرم که شايد از عنايت الهی و فضل</p><p>سبحانی اين حرف مذکور مشهود ( حضرت بهآءاللّه ) در سبيل نقطه و کلمه عُليا</p><p>( حضرت باب ) فدا شود و جان در بازد و اگر اين خيال نبود فوالّذی نطق الرُّوح</p><p>بامره آنی در اين بلد توقّف نمينمودم . "</p><p>ياران عزيز اين توصيف بليغ و اظهار صريح حضرت بهآءاللّه در چنين</p><p>کتاب مُهيمنی کاملاً نظير بياناتی است که حضرت اعلی مؤسّس امر بابی در مورد</p><p>ادّعای خود ذکر فرموده‌اند . حضرت باب راجع به مقام خود در قيّوم الاسمآء به اين</p><p>بيان ناطق :</p><p/><p>ص ٤٨</p><p>" انّنی انا البيت قد کنت بالحقّ مرفوعا و انّنی انا المصباح فی المشکوة قد</p><p>کنت باللّه الحقّ علی الحقّ مضيئا و انّنی انا النّار فی النّور علی نور الطّور فی ارض</p><p>السّرور قد کنت حول النّار مخفيّاً . "</p><p>و نيز در همين کتاب مخاطباً لنفسه ميفرمايد :</p><p>" يا قرّة العين انّک انت النّبأ العظيم فی الملأ الاعلی و علی ذلک</p><p>الأسم عند اهل العرش قد کنت بالحقّ مرفوعا . " و همچنين ميفرمايد :</p><p>" و ما ارسلنا من نبيّ الّا و قد اخذناه العهد للذّکر و يومه ألا إنّ ذکر</p><p>اللّه و يومه فی المنظر الأعلی لدی ملائکة العرش قد کان بالحقّ علی الحقّ مشهودا . "</p><p>و ايضاً ميفرمايد : " و انّا نحن لو نشاء لهدينا الأرض و من عليها علی حرف</p><p>من الأمر اقرب من لمح العين جميعاً . "</p><p>و نيز در سجن ماکو در توقيعی خطاب به محمّد شاه ميفرمايد :</p><p>" انّا النّقطة الّتی ذوّت بها من ذوّت ... و انّنی انا وجه اللّه الّذی</p><p>لا يموت و نوره الّذی لا يفوت ... قد جعل اللّه کلّ مفاتيح الرّضوان فی يمينی و کلّ</p><p/><p>ص ٤٩</p><p>مفاتيح النّيران فی شمالی ... الا انّنی انا رکن من کلمة الاُولی الّتی من عرفها</p><p>عرف کلّ حقّ و يدخل فی کلّ خير ... خلقنی اللّه من طينة لم يشارک فيها احد</p><p>و اعطانی ما لا يدرکه البالغون و لا يقدر ان يعرفه الموحّدون . "</p><p>و نيز در بيان قوای لا نهايهء مکنونهء در ظهور خود با عبارتی بديع ميفرمايد :</p><p>" لو ارادت نملة ان تفسّر القرآن من ذکر باطنه و باطن باطنه لتقدر لانّ السّرّ</p><p>الصّمدانيّة قد تلجلج فی حقيقة الکائنات . "</p><p>و حضرت عبدالبهآء در تفسير اين بيان حيرت افزا ميفرمايد :</p><p>" چون مور ضعيف را چنين استعداد لطيف حاصل ديگر معلوم است که</p><p>در ظلّ فيوضات جمال مبارک روحی لاحبّائه الفداء چه عون و عنايت حاصل گردد</p><p>و چه تأييد و الهام متواصل شود . "</p><p>علاوه بر نصوص قاطعه و اظهارات مهيمنهء حضرت بهآءاللّه و حضرت باب</p><p>بيانات صريحهء متقنهء مُبيّن منصوص آيات الهيّه در الواح و کتاب وصايای آن حضرت</p><p>نيز شاهد اين مقال است .</p><p/><p>ص ٥٠</p><p>حضرت عبدالبهآء در لوحی به افتخار يکی از احبّای مازندران در تبيين عبارتی</p><p>راجع به طلوع شمس حقيقت که سهواً به خود آن حضرت نسبت داده شده با بيانی</p><p>موجز و قاطع اساس عقيده اهل بها را راجع به ارتباط بين ظهور حضرت اعلی</p><p>و ظهور حضرت بهآءاللّه چنين تشريح ميفرمايند :</p><p>قوله الأحلی " و حال آنکه مقصد اين عبد کور حضرت اعلی و کور جمال مبارک</p><p>روحی لهما الفدا است ظهور نقطه اولی سطوع آفتاب در برج حمل بود و اينک</p><p>شمس حقيقت جمال مبارک از برج اسد طالع و لائح يعنی اين کور مبارک به انوار</p><p>شمس حقيقت از برج اسد که در اشدّ شعاع و حرارت و ظهور است مزيّن است . "</p><p>و نيز در لوحی ديگر به اصرح بيان ميفرمايد :</p><p>" حضرت اعلی صبح حقيقت روشن و تابنده بر جميع اَرجاء و مبشّر نيّر اعظم</p><p>ابهی و جمال مبارک موعود جميع کتب و صحف و زبر و الواح و ظهور مجلّی طور در</p><p>سدره سينا و ما عدا کلّ بنده آن آستانيم و احقر پاسبان . "</p><p>و نيز در مقامی ديگر به نهايت تأکيد ميفرمايد :</p><p/><p>ص ٥١</p><p>" جميع ادّله و براهين معقوله و منقوله مرجع و مرکزش جمال مبارک و حضرت</p><p>اعلی بود و منتهی شد "</p><p>و حضرت عبدالبهآء در الواح وصايا که حاوی آخرين نوايا و دستورات</p><p>مبارکه است در بيان اساس عقايد اهل بهآء نسبت به دو مقام رفيع حضرت</p><p>اعلی چنين ميفرمايد:</p><p>" اساس عقايد اهل بهآء روحی لهم الفداء حضرت ربّ اعلی مظهر وحدانيّت</p><p>و فردانيّت الهيّه و مبشّر جمال قدم حضرت جمال ابهی روحی لاحبّائه الثّابتين</p><p>فدا مظهر کلّيّهء الهيّه و مطلع حقيقت مُقدّسهء ربّانيّه و ما دون کلّ عباد له و کلّ</p><p>بامره يعملون . "</p><p/><p>ص ٥٢</p><p>حضرت عبدالبهآء</p><p>ياران عزيز آنچه در صفحات قبل مذکور گشت بيان حقايقی بود که</p><p>به عقيده راسخ اين عبد در نفس دعوی شارع آئين بهائی مندمج است . و چون</p><p>بالطّبع تفکّر و تأمّل در چنين ظهور خارق العادهء مجد و بهای الهی ممکن است</p><p>در اذهان سوء تفاهماتی ايجاد نمايد ، لذا سعی گرديد رفع هر گونه شبهه شود و معنی</p><p>و مفهوم الوهيّت آن مظهر قوّهء سرّيّهء معنويّه واضح گردد و مبرهن شود که امر بهائی</p><p>جميع شرايع قبل را من عند اللّه ميداند و مبادی اصليّهء آنان را تصديق ميکند</p><p>و با هر يک کاملاً مرتبط و متّحد است و شارع آئين مقدّس بهائی خاتميّتی را که</p><p>رؤسای مذاهب مختلفه بدان معتقدند ردّ فرموده و با وجود عظمت ظهور خويش اين</p><p>دعوی را حتّی برای خود قائل نگرديده است . و نکتهء اساسی ديگری که توضيح و تبيينش</p><p>در مرحلهء فعلی تکامل امر اللّه لازم بنظر می رسيد اين بود که حضرت باب مبشّر امر حضرت</p><p/><p>ص ٥٣</p><p>بهآءاللّه با وجود دوره کوتاه رسالتش در مقام اوّل مظهر کامله الهيّه بوده و</p><p>دارای همان اختيارات تامّهء مطلقه ميباشند که انبيای اولو العزم الهی در اعصار</p><p>سلف واجد بوده‌اند .</p><p>حال وقت آنست که شأن و مقام حضرت عبدالبهآء روشن شود . فی الحقيقه</p><p>ما چنان به عهد حضرت عبدالبهآء نزديک و مجذوب قوّهء معنويّهء مغناطيس وجودش</p><p>ميباشيم که به آسانی نميتوانيم به هويّت و مقام آن حضرت که نه فقط در ظهور حضرت</p><p>بهآءاللّه بلکه در سراسر تاريخ اديان مقام فريد و وحيدی را داراست پی بريم .</p><p>حضرت عبدالبهآء در افقی خاص قائم و مرتبتش کاملاً با مؤسّس و مبشّر ظهور</p><p>بهائی متفاوتست و ليکن بر اثر مقامی که حضرت بهآءاللّه بوسيلهء عهد و ميثاق به</p><p>آن حضرت تفويض فرموده با آن دو ذات مقدّس جمعاً هياکل اصليّهء ثلاثهء آئينی</p><p>را تشکيل ميدهند که در تاريخ روحانی عالم بی سابقه است . حضرتش با آن طلعات</p><p>مقدّسه از رفرف عليا به مقدّرات اين طفل رضيع امر اللّه ناظر و قبل از اتمام</p><p>هزار سال کامل هيچ نفسی و يا هيئتی که پس از آن هيکل مبارک بر خدمت امر اللّه</p><p/><p>ص ٥٤</p><p>قائم گردد هرگز به آن رتبه اسنی فائز نشود . مماثل و مشابه دانستن مقام</p><p>حضرت عبدالبهآء با مقام نفوسی که به ردای سلطه و اختيارات حضرتش مفتخر</p><p>گرديده‌اند در حکم تنزيل مقام آن حضرت است و اين امر به همان اندازه باطل و</p><p>از طريق صواب منحرف است که حضرتش را با مبشّر و مظهر ظهور در صقع واحد</p><p>قرار دهند . با آنکه بين مقام حضرت عبدالبهآء و مظهر کلّی الهی فاصله عظيم است</p><p>و ليکن بين مرکز ميثاق و وليّ امرهائی که عهده دار وظيفهء آن حضرتند ولو</p><p>دارای اسم و رسم و عنوانی عظيم باشند و به توفيقاتی جليل فائز گردند اين فاصله</p><p>به مراتب اعظم است . نفوسی که به شرف لقای حضرت عبدالبهآء فائز شده</p><p>و بر اثر مجاورت با مغناطيس وجودش حبّ آن حضرت را در دل و جان پرورده‌اند</p><p>سزاوار چنان است که در پرتو آنچه مذکور گرديد اکنون در باره مقام منيع جمال</p><p>اقدس ابهی که به مراتب ارفع و اعظم است تفکّر و تدبّر نمايند .</p><p>چنانکه در نصوص مبارکهء مؤسّس امر اللّه و همچنين در آثار و الواح مبيّن آيات</p><p>اللّه مذکور است حضرت عبدالبهآء مظهر ظهور الهی نيستند و با آنکه وصيّ پدر بزرگوارند</p><p/><p>ص ٥٥</p><p>و ليکن دارای همان رتبه و مقام نه . و اَحَدی پس از حضرت باب و حضرت بهآءاللّه</p><p>نميتواند قبل از انقضای هزار سال کامل ادّعای مظهريّت الهيّه نمايد .</p><p>حضرت بهآءاللّه در کتاب اقدس چنين انذار ميفرمايد :</p><p>" من يدّعی امراً قبل اتمام الف سنة کاملة انّه کذّاب مفتر نسئل اللّه</p><p>بأن يؤيّده علی الرّجوع ان تاب انّه هو التّوّاب و ان اصرّ علی ما قال يبعث</p><p>عليه من لا يرحمه و انّه شديد العقاب . " و نيز من باب تأکيد ميفرمايد:</p><p>" و من يأوّل هذه الآية او يفسّرها بغير ما نزّل فی الظّاهر انّه محروم من</p><p>روح اللّه و رحمته الّتی سبقت العالمين . " و نيز در مقام ديگر ميفرمايد:</p><p>" اگر نفسی بکلّ آيات ظاهر شود قبل از اتمام الف سنهء کامله که هر سنهء آن</p><p>دوازده ماه بما نزّل فی الفرقان و نوزده شهر بما نزّل فی البيان که در هر شهری نوزده</p><p>يوم مذکور است ابداً تصديق منمائيد . "</p><p>حضرت عبدالبهآء نيز در تأييد اين انذارات به لحن مؤکّد و شديد ميفرمايد:</p><p>قوله الاحلی : " اين است عقيدهء ثابته راسخه و حقيقت معتقدات واضحهء</p><p/><p>ص ٥٦</p><p>صريحه اين عبد و اهل ملکوت ابهی که جمال مبارک شمس حقيقت ساطع از برج حقيقت</p><p>و حضرت اعلی شمس حقيقت لامع از برج حقيقت ... و امّا مقام اين عبد</p><p>عبوديّت محضهء صرفهء حقيقيّهء ثابتهء راسخه من دون تأويل و تفسير و تلويح</p><p>و تشريح ... من مُبيّن آياتم اين است بيان من . "</p><p>آيا حضرت عبدالبهآء در کتاب وصايای خود با لحن و بيانی که الدّ ناقضين ميثاق</p><p>را منکوب و مخذول مينمود حربهء دشمنانی را که مدّتها سعی داشته آنحضرت</p><p>را به دعوی مقامی بالاتر و لا اقلّ برابر با مقام حضرت بهآءاللّه متّهم سازند در هم نشکست ؟</p><p>از مهمترين قسمتهای آخرين وصايای مبارک که دستورات و نوايای آن</p><p>مولای عالميان را اِلی الأبد گوشزد جهانيان ميکند اين بيانات است که ميفرمايد:</p><p>" اساس عقائد اهل بهآء روحی لهم الفداء حضرت ربّ اعلی مظهر وحدانيّت</p><p>و فردانيّت الهيّه و مبشّر جمال قدم . حضرت جمال ابهی روحی لاحبّائه الثّابتين</p><p>فدا مظهر کلّيّهء الهيّه و مطلع حقيقت مقدّسهء ربّانيّه و ما دون کلّ عباد له و کلّ بامره يعملون . "</p><p/><p>ص ٥٧</p><p>از اين بيانات واضح و مبيّن که با هر قسم دعوی رسالت مباينت دارد</p><p>بهيچوجه نبايد اين نتيجه را گرفت که حضرت عبدالبهآء فقط يکی از بندگان جمال</p><p>مبارک و يا فقط مبيّن منصوص تعاليم اَب بزرگوارش ميباشد . حاشا و کلّا که اين</p><p>عبد چنين فکری در سر بپروراند و يا در صدد القای چنين نظری باشد . زيرا محدود</p><p>کردن مقام حضرت عبدالبهآء به اين مراتب خيانت واضحی به ميراث مرغوب</p><p>حضرت بهآءاللّه به اهل عالم است . مقامی را که قلم اعلی برای حضرت</p><p>عبدالبهآء معيّن فرموده بينهايت رفيع و منيع است و بمراتب بالاتر از آنست که</p><p>از نفس بيانات حضرت عبدالبهآء در حقّ خود مستفاد ميگردد . در کتاب اقدس که</p><p>اعظم و اقدس از جميع آثار حضرت بهآءاللّه است همچنين در کتاب عهد و سوره غصن</p><p>اشاراتی از حضرت بهآءاللّه موجود است که در الواح نازله به افتخار حضرت</p><p>عبدالبهآء از يراعه اَب جليلش نيز تأييد گشته و کلّاً به حضرت عبدالبهآء</p><p>قدرت و اختياری عنايت ميکند که نسل حاضر هرگز نميتواند کماينبغی و يليق به</p><p>اهميّت و معنی آن پی برد .</p><p>حضرت عبدالبهآء در رتبه اولی مرکز و محور عهد و ميثاق بی مثيل حضرت بهاءاللّه</p><p/><p>ص ٥٨</p><p>و اعلی صنع يد عنايتش و مرآت صافی انوارش و مثل اعلای تعاليم و مبيّن مصون</p><p>از خطای آياتش و جامع جميع کمالات و مظهر کلّيّهء صفات و فضائل بهائی و غصن اعظم</p><p>منشعب از اصل قديم و غصن الأمر و حقيقت من طاف حوله الأسماء و مصدر</p><p>و منشأ وحدت عالم انسانی و رايت صلح اعظم و قمر سمآء اين شرع مقدّس</p><p>بوده و اِلی الأبد خواهد بود و نام معجز شيم عبدالبهآء بنحو اتمّ و اکمل و</p><p>احسن جامع جميع اين نعوت و اوصاف است . و اعظم از کلّ اين اسماء عنوان منيع " سرّ</p><p>اللّه " است که حضرت بهآءاللّه در توصيف آن حضرت اختيار فرموده‌اند و با آنکه</p><p>بهيچوجه اين خطاب نبايد عنوان رسالت آن حضرت قرار گيرد مع الوصف حاکی از آن</p><p>است که چگونه خصوصيّات و صفات بشری با فضائل و کمالات الهی در نفس</p><p>مقدّس حضرت عبدالبهآء مجتمع و متّحد گشته است .</p><p>در کتاب مستطاب اقدس در اين مقام چنين نازل گشته :</p><p>" اذا غيض بحر الوصال و قضی کتاب المبدء فی المآل توجّهوا اِلی مَن اراده</p><p>اللّه الّذی انشعب من هذا الاصل القديم . "</p><p/><p>ص ٥٩</p><p>و نيز ميفرمايد : " اذا طارت الورقاء عن ايک الثّناء و قصدت المقصد</p><p>الأقصی الأخفی ارجعوا ما لا عرفتموه من الکتاب اِلی الفرع المنشعب من هذا</p><p>الأصل القويم . "</p><p>و نيز در کتاب عهد جمال اقدس ابهی به کمال صراحت و تأکيد ميفرمايند :</p><p>" بايد اغصان و افنان و منتسبين طرّاً به غصن اعظم ناظر باشند انظروا</p><p>ما انزلناه فی کتابی الاقدس : اذا غيض بحر الوصال و قضی کتاب المبدء</p><p>فی المآل توجّهوا الی من اراده اللّه الّذی انشعب من هذا الاصل القديم .</p><p>مقصود از اين آيهء مبارکه غصن اعظم ( حضرت عبدالبهآء ) بوده کذلک اظهرنا الامر</p><p>فضلاً من عندنا و انا الفضّال الکريم . "</p><p>و در سوره غصن ميفرمايد : " قد انشعب من سدرة المنتهی هذا الهيکل المقدّس</p><p>الابهی غصن القدس فهنيئاً لمن استظلّ فی ظلّه و کان من الرّاقدين قل قد نبت</p><p>غصن الأمر من هذا الأصل الّذی استحکمه اللّه فی ارض المشيّة و ارتفع فرعه</p><p>اِلی مقام احاط کلّ الوجود فتعالی هذا الصّنع المتعالی المبارک العزيز</p><p>المنيع ... قل قد فصل</p><p/><p>ص ٦٠</p><p>من لوح الأعظم کلمة علی الفضل و زيّنها اللّه به طراز نفسه و جعلها سلطانا علی</p><p>من علی الأرض و آية عظمته و اقتداره بين العالمين ... قل يا قوم فاشکروا اللّه</p><p>بظهوره و انّه لهو الفضل الأعظم عليکم و نعمة الأتمّ لکم و به يحيی کلّ عظم</p><p>رميم من توجّه اليه فقد توجّه اِلی اللّه فمن اعرض عنه فقد اعرض عن جمالی و کفر</p><p>ببرهانی و کان من المسرفين . انّه لوديعة اللّه بينکم و امانته فيکم و ظهوره</p><p>عليکم و طلوعه بين عباده المقرّبين ... انّا قد بعثناه علی هيکل الانسان فتبارک</p><p>اللّه مبدع ما يشاء بامره المبرم الحکيم انّ الّذين هم منعوا انفسهم عن ظلّ</p><p>الغصن اولئک تاهوا فی العراء و احرقتهم حرارة الهوی و کانوا من الهالکين . "</p><p>و نيز به خطّ مبارک خطاب به حضرت عبدالبهآء چنين نازل :</p><p>" يا بصری عليک بهائی و بحر عنايتی و شمس فضلی و سماء رحمتی نسئل اللّه</p><p>ان ينوّر العالم بعلمک و حکمتک و يقدّر لک ما يفرح به قلبک و تقرّ عينک . "</p><p>و نيز در لوحی ديگر چنين مسطور است :</p><p>" البهآء عليک و علی من يخدمک و يطوف حولک و الويل و العذاب</p><p/><p>ص ٦١</p><p>لمن يخالفک و يؤذيک طوبی لمن و الاک السّقر لمن عاداک .</p><p>انّا جعلناک حرزاً للعالمين و حفظاً لمن فی السّموات و الارضين و حصناً لمن</p><p>آمن باللّه الفرد الخبير نسأل اللّه بان يحفظهم بک و يغنيهم بک و يرزقهم بک و</p><p>يلهمک ما يکون مطلع الغنی لأهل الأنشاء و بحر الکرم لمن فی العالم و مشرق</p><p>الفضل علی الاُمم . "</p><p>و نيز در مناجاتی که در حقّ حضرت عبدالبهآء نازل گشته ميفرمايد :</p><p>" انت تعلم يا الهی انّی ما اريده الّا بما اردته و ما اخترته الّا بما</p><p>اصطفيته فانصره بجنود ارضک و سمائک ... اسألک بولهی فی حبّک و شوقی فی</p><p>اظهار امرک بان تقدّر له و لمحبّيه ما قدّرته لسفرائک و اُمناء وحيک انّک انت</p><p>اللّه المقتدر القدير . "</p><p>و نيز در توقيعی که هنگام توقّف حضرت عبدالبهآء در بيروت به افتخار آنحضرت</p><p>از لسان جمال قدم نازل و بخطّ ميرزا آقا جان کاتب وحی مرقوم گرديده ميفرمايد :</p><p>" حمداً لمن تشرّف ارض الباء ( بيروت ) بقدوم من طاف حوله الاسماء بذلک</p><p>بشّرت الذّرّات کلّ الممکنات بما طلع و لاح و ظهر و اشرق و خرج من باب السّجن</p><p/><p>ص ٦٢</p><p>و افقه شمس جمال غصن اللّه الأعظم العظيم و سرّاللّه الأقوم القديم متوجّهاً</p><p>اِلی مقام آخر بذلک تکدّرت ارض السّجن و فرحت اخری ... طوبی ثمّ طوبی لأرض</p><p>فازت بقدومه و لعين قرّت بجماله و لسمع تشرّف باصغاء ندائه و لقلب ذاق حلاوة حبّه</p><p>و لصدر رحب بذکره و لقلم تحرّک علی ثنائه و للوح حمل آثاره . "</p><p>حضرت عبدالبهآء در تأييد مقامی که از طرف حضرت بهآءاللّه به ايشان عنايت</p><p>شده چنين ميفرمايند :</p><p>" به نصّ کتاب اقدس مرکز ميثاق را مبيّن کتاب فرمودند که از اوّل ابداع</p><p>تا يومنا هذا در ظهور مظاهر مقدّسه چنين عهد محکم متينی گرفته نشده . "</p><p>با آنکه مقام حضرت عبدالبهآء رفيع و اوصاف و نعوتی که حضرت بهآءاللّه</p><p>در آثار و الواح مقدّسه فرزند ارجمند خود را بدان ستوده‌اند وفير و کثير است</p><p>معذلک هرگز نبايد تصوّر کرد که دارندهء چنين موهبت خاص و بی نظيری مقامی مطابق يا</p><p>مماثل با مقام اَب جليلش که نفس مظهر ظهور است دارا ميباشد . هر گاه الواح و</p><p>آيات مذکوره بدين نحو تعبير و تفسير گردد واضحاً مشهوداً مباين با نصوص قاطعه و</p><p>تحذيراتی است</p><p/><p>ص ٦٣</p><p>که از قبل بدان اشاره گرديد . چنانکه مذکور شد نفوسی که نسبت به مقام حضرت</p><p>عبدالبهآء راه مبالغه می پيمايند بهمان درجه مُضرّ و مستحقّ ملامت و سرزنشند که</p><p>آنانکه مقام حضرتش را تنزيل ميدهند زيرا با اصرار در استنباطات واهی خود از آثار</p><p>حضرت بهآءاللّه من غير عمد بهانه بدست دشمن داده و مفتريات کاذبه و اظهارات</p><p>ايشان را که سبب تخديش اذهان است تأييد ميکنند . بنا بر اين لازم ميدانم بدون</p><p>هيچگونه شائبهء شکّ و ترديد تصريح نمايم که نه در کتاب اقدس و نه در کتاب عهدی و</p><p>يا سوره غصن و ساير الواحی که از يراعهء حضرت بهآءاللّه و حضرت عبدالبهآء</p><p>نازل گشته بهيچوجه نصّی ديده نميشود که مؤيّد عقيده " وحدت معنوی " حضرت</p><p>بهآءاللّه و حضرت عبدالبهآء باشد و يا حضرت عبدالبهآء را با اَب جليلش و يا</p><p>يکی از مظاهر ظهور قبل در يک مقام قرار دهد . پيدايش اين عقيدهء باطل تا حدّی ناشی</p><p>از تفسير اغراق آميز بعضی از اصطلاحات و عبارات لوح غصن بوده و يا بعلّت آن است</p><p>که در ترجمهء آن لوح منيع به لغت انگليسی پاره‌ای کلمات وارد شده که يا اصولاً</p><p>در اصل لوح وجود نداشته و يا مبهم و يا منحرف از معنی بوده است . ولی علّت اصلی</p><p/><p>ص ٦٤</p><p>اين اشتباه بلا شکّ استنباط ناصواب از عبارات اوّليّهء يکی از الواح حضرت</p><p>بهآءاللّه است که مستخرجاتی از آن در کتاب ( ١ ) Baha'i Scripture "</p><p>بلافاصله قبل از لوح غصن درج شده ولی جزء آن لوح نيست .</p><p>نفوسی که اين آيات را تلاوت مينمايند بايد متذکّر باشند که مقصود از</p><p>لسان قدم " خداوند " است لا غير و کلمه " اسم اعظم " اشاره صريحی است</p><p>به حضرت بهآءاللّه و " عهدی " که به آن اشاره شد عهد خاصّی نيست که حضرت</p><p>بهآءاللّه مؤسّس و حضرت عبدالبهآء مرکز آن ميباشند بلکه عهد کلّی الهی</p><p>است که بر طبق تعاليم بهائی خداوند همواره در هر ظهوری از بندگانش اخذ مينمايد</p><p>و مقصود از " لسان القدم يبشّر اهل العالم " که در آن فقرات مذکور است ندای</p><p>الهی به حضرت بهآءاللّه است نه خطاب جمال قدم به حضرت عبدالبهآء . بعلاوه</p><p>عبارت " انّه نفسی " حاکی از وحدت معنويّهء خداوند و مظاهر ظهور الهی است که</p><p>در کتاب مستطاب ايقان نيز بيان گرديده نه آنکه حضرت عبدالبهآء نفس حضرت</p><p>-----------------------------------------------------------------------</p><p>(١ )- مجموعه‌ای از الواح حضرت بهآءاللّه که به لسان انگليسی ترجمه شده است .</p><p/><p>ص ٦٥</p><p>بهآءاللّه باشند . چنين عقيده‌ای با اصل وحدت مظاهر الهيّه که کراراً در الواح</p><p>و بيانات مبارکه تصريح و در فقرات مذکوره نيز تلويحاً تأکيد گرديده است مُباين</p><p>و متناقض است .</p><p>قبول اين عقيده بمنزلهء رجوع به عقايد خرافيّهء غير معقولی است که</p><p>در قرن اوّل مسيحی بطور غير محسوس در ديانت مسيح رخنه کرد و به تدريج به عقايد</p><p>و سنن مُسلّمی تبديل شد که آن آئين را از نفوذ و تأثير باز و مقصد جليلش را از</p><p>انظار مخفی و پنهان داشت .</p><p>حضرت عبدالبهآء در تفسير لوح غصن چنين ميفرمايد :</p><p>" اين عبد ميگويد معنای حقيقی و حقيقت معانی و سرّ اسرار اين آيات</p><p>و کلمات و ابيات عبوديّت آستان مقدّس جمال ابهی است و محويّت و فنا</p><p>و اضمحلال محض در عتبه مبارکه و هذا تاجی الوهّاج و اکليلی الجليل و افتخر</p><p>به فی ملکوت السّموات و الأرض و اتباهی به بين ملأ المقرّبين و ليس لأحد ان</p><p>يفسّر بغير هذا و هذا هُو الحقّ المُبين ... اين عبد به نصّ قاطع کتاب اقدس و</p><p>صريح آيات کتاب</p><p/><p>ص ٦٦</p><p>عهد مُبيّن واضح آيات اللّه ... و هر کس تجاوز نمايد متابعت رأی خويش نموده است . "</p><p>گذشته از اين هر گاه مرکز ميثاق را با شارع اين آئين مقدّس يکی دانيم</p><p>بالنّتيجه بايد مقام حضرت عبدالبهآء را ما فوق مقام حضرت باب قرار دهيم و حال</p><p>آنکه عکس اين موضوع اصل اساسی اين ديانت است ولو آنکه هنوز عموم به آن پی</p><p>نبرده‌اند . داشتن چنين عقيده‌ای مفتريات ناقضين ميثاق را که در تمام دوره</p><p>حضرت عبدالبهآء در مسموم ساختن افکار و تخديش اذهان پيروان با وفای حضرت</p><p>بهآءاللّه کوشيده‌اند تأييد خواهد نمود . امّا آنچه بيشتر مقرون به حقيقت و با</p><p>اصول تعاليم حضرت بهآءاللّه و حضرت باب موافق است آنست که به جای اين تصوّر</p><p>واهی در باره حضرت عبدالبهآء مبشّر و شارع اين آئين نازنين را حقيقت واحده</p><p>دانيم چنانکه سوره هيکل به صراحت بيان مُؤيّد اين نکته است قوله الأعلی :</p><p>" لو کان لنقطة الأُلی علی زعمکم غيری و يدرک لقائی لن يفارقنی و يستأنس</p><p>بنفسی و استأنست بنفسه فی ايّامی . " و نيز از قلم اعلی نازل :</p><p>" قل تاللّه انّ هذا لنقطة الاُولی قد ظهر فی قميصه الاُخری . "</p><p/><p>ص ٦٧</p><p>و نيز در لوحی به افتخار يکی از حروفات حيّ خطاباً لنفسه ميفرمايد :</p><p>" انّ هذا لهو الّذی ظهر فی السّتّين . "</p><p>و همچنين در سوره دم ميفرمايد :</p><p>" و هل من ناصر ينصر جمال الاُولی فی طلعة الاُخری . "</p><p>و از طرف ديگر در آثار مبارکه ظهور حضرت باب را بعنوان ظهور قبلی خود توصيف</p><p>فرموده‌اند . بنا بر آنچه ذکر شد حضرت عبدالبهآء از جمله مظاهر الهيّه نيستند</p><p>بلکه مستقيماً از شارع و مؤسّس امر بهائی اقتباس نور و الهام و فيض ميفرمايند</p><p>و به مثابه مرآت صافيهء کامله انوار عظمت و جلال حضرت بهآءاللّه را منعکس ميکنند</p><p>و ذاتاً واجد حقيقت محيطهء غير قابل وصفی که مختصّ انبيای الهی است نميباشند و</p><p>کلماتشان با آنکه همان قوّت و اعتبار کلمات حضرت بهآءاللّه را داراست در رتبه</p><p>و مقام با آن برابر نه و نبايد آن حضرت را رجوع مسيح يعنی ظهور ابنی دانست که در</p><p>جلال اَبِ آسمانی ظاهر ميگردد .</p><p>اين بيانات حضرت عبدالبهآء خطاب به احبّای امريک که مسک الختام</p><p/><p>ص ٦٨</p><p>اين رساله ميگردد خود نيز دليل ديگری بر تأييد اين حقايق است . قوله الأحلی :</p><p>" مرقوم نموده بوديد که در بين احبّا در خصوص رجوع ثانی مسيح اختلاف است</p><p>سبحان اللّه به کرّات و مرّات اين مسئله بيان آمده و بصريح عبارت از قلم</p><p>عبدالبهآء جواب صادر گرديده که مقصود از نبوّات در خصوص ربّ الجنود و مسيح</p><p>موعود مراد جمال قدم و حضرت اعلی است ، نام من عبدالبهآءست صفت من</p><p>عبدالبهآءست . حقيقت من عبدالبهآءست نعت من عبدالبهآءست . رقّيّت</p><p>به جمال قدم اکليل جليل من و تاج وهّاج من است و خدمت به نوع انسان آئين</p><p>قديم من ... نه اسمی دارد نه لقبی نه ذکری خواهد نه نعتی جز عبدالبهآء .</p><p>اين است آرزوی من . اين است اعظم آمال من . اين است حيات ابدی</p><p>من . اين است عزّت سرمدی من . "</p><p/><p>ص ٦٩</p><p>نظم اداری</p><p>ياران و ياوران حضرت عبدالبهآء شمس هدايت الهيّه که شيخ احمد و سيّد کاظم</p><p>طلوع آنرا از افق شيراز بشارت داده بودند در سير به اقطار غربيّه در ادرنه به</p><p>اوج اعلی رسيد و آخر الأمر با صعود حضرت بهآءاللّه در افق عکّا غروب نمود و</p><p>ديگر قبل از انقضای هزار سال تمام طلوع نخواهد کرد . غروب چنين کوکب لامعی دوره</p><p>نزول وحی الهی را که اهمّ و اقدم مرحلهء دور بهائی است بکلّی خاتمه داد .</p><p>صرفنظر از مدّت کوتاه بين شهادت حضرت اعلی و نزول وحی بر جمال ابهی</p><p>در سياه چال طهران اين دوره که حضرت باب آنرا آغاز فرمودند و در زمان</p><p>حضرت بهآءاللّه به ذروه عليا واصل شد و به بشارات و نعوت جميع انبيای</p><p>اين کور عظيم مسبوق است به نزول مستمرّ آيات در مدّتی قريب به پنجاه سال</p><p>ممتاز و بدين سبب از حيث ثمرات و طول مدّت وحی در سراسر تاريخ اديان</p><p>بی سابقه و نظير است .</p><p/><p>ص ٧٠</p><p>با صعود حضرت عبدالبهآء نيز عصر رسولی اين ظهور که اوّلين مرحله آئين نازنين</p><p>ماست خاتمه يافت . عصری که شکوه و جلالش به حدّی است که عظمت فتوحات</p><p>امر اللّه در مستقبل ايّام در مقابل آن جلوه و ظهوری نکند تا چه رسد به اينکه</p><p>آنرا تحت الشّعاع قرار دهد . زيرا موفّقيّت‌های بانيان مشروعات کنونی امر اللّه و</p><p>فتوحات باهره‌ای که در مستقبل ايّام نصيب باسلان عصر ذهبی خواهد بود با اعمال</p><p>حيرت بخش نفوسی که سبب حيات امر الهی گشته و اساس اصليّهء آنرا بنيان نهاده‌اند</p><p>برابری ننمايد و در صقع واحد در نيايد . آن عصر اوّل و خلّاق دور بهائی بايد</p><p>بنفسه از عصر تکوين که بدان وارد گشته‌ايم و عصر ذهبی که متعاقب آن خواهد بود</p><p>اَولی و متمايز باشد .</p><p>حضرت عبدالبهآء حائز مقامی است که در اديان معتبرهء عالم بی نظير و</p><p>مثيل است . ميتوان گفت که آن حضرت عصری را که خود منتسب به آن بود</p><p>ختام بخشيد و عصر ثانی را افتتاح فرمود که ما حال در آن قائم به خدمتيم .</p><p>به اين ترتيب الواح وصايا حلقه ارتباط ابدی و لا ينفصمی است که سرّ اللّه</p><p>الاعظم حضرت عبدالبهآء جهت ارتباط اعصار ثلاثهء امر بهائی به وجود آورده است .</p><p/><p>ص ٧١</p><p>بنابراين عصر نشو و نمای تدريجی بذر امر اللّه با عصر ازهار و عصر بعد از آن که</p><p>مآلاً اثمار ذهبيّه‌اش به بار ميآيد مرتبط و پيوسته است .</p><p>قوای خلّاقهء منبعثه از شريعت حضرت بهآءاللّه که در هويّت حضرت عبدالبهآء</p><p>حلول نمود و توسعه يافت در اثر تماس و تأثيرات متقابله سندی بوجود آورد که</p><p>ميتوان آنرا به منزلهء دستور نظم بديع عالم که در عين حال افتخار اين کور اعظم و</p><p>نويد آن است تلقّی نمود . لذا الواح وصايای مبارکه را ميتوان به منزلهء وليدی</p><p>دانست که طبعاً از اقتران معنوی آن نافخ قوّهء مولّدهء مشيّت الهيّه با واسطهء ظهور</p><p>و حامل برگزيدهء آن قوّه به وجود آمده . چون الواح وصايا وليد عهد و ميثاق است</p><p>يعنی هم وارث شارع و هم وارث مبيّن شريعت اللّه ، لهذا نميتوان آنرا نه از موجد</p><p>قوّهء فاعله اوّليّه و نه از آنکه آنرا مآلاً ببار آورده مجزّی نمود . بايد</p><p>همواره به خاطر داشت که منويّات منيعهء حضرت بهآءاللّه به نحوی در روش و حالات</p><p>حضرت عبدالبهآء نفوذ و سريان يافته و مقاصد آنان به قسمی با يکديگر ممزوج و</p><p>مرتبط گشته که صرف مبادرت به انتزاع تعاليم جمال قدم از تأسيساتی که مثل اعلای</p><p>همان تعاليم وضع فرموده بمنزلهء ردّ يکی از</p><p/><p>ص ٧٢</p><p>مقدّسترين حقايق اساسيّهء اين آئين بشمار ميرود .</p><p>نظم اداری امر اللّه که از حين صعود حضرت عبدالبهآء تا کنون همواره در نشو و</p><p>نما بوده و در مقابل انظار اهل بهآء لا اقلّ در چهل اقليم از اقاليم جهان مجسّم و</p><p>مصوّر گشته بمنزلهء قالب الواح وصايای مبارکه است که اين طفل نوزاد در آن حصن</p><p>حصين پرورش يافته و رشد و نما مينمايد . اين نظم اداری چون توسعه يابد و اساسش</p><p>تحکيم گردد قطعاً قوای مکنونه و آنچه را که در هويّت اين سند خطير که مرآت مجلّای</p><p>نوايای يکی از اعظم طلعات دور حضرت بهآءاللّه است ظاهر و آشکار خواهد نمود و</p><p>همينکه اجزای مُرکّبه و تأسيسات اصليّه‌اش با کمال اتقان و جدّيّت شروع به</p><p>فعّاليّت نمود دعوی خود را مبرهن داشته ثابت خواهد کرد که نه تنها قابليّت آنرا</p><p>داراست که بمنزلهء هستهء نظم بديع الهی محسوب گردد بلکه نمونهء کامل آنست و بايد</p><p>در ميقات خود عالم انسانی را فرا گيرد .</p><p>در اين خصوص بايد متذکّر گرديد که اين نظم اداری اساساً با آنچه انبيای سلف</p><p>وضع فرموده‌اند متفاوت است زيرا حضرت بهآءاللّه به نفسه اصولش را بيان و تأسيساتش</p><p/><p>ص ٧٣</p><p>را استوار و مبيّن کلمه‌اش را معيّن فرموده‌اند و به هيئتی که مأمور تکميل و</p><p>تنفيذ احکام شرعيّه‌اش بوده اختيارات لازم عنايت کرده‌اند و اين جمله خود رمز</p><p>قوّت امر اللّه و ما به الامتيازش از ساير اديان و ضامن حفظ و وقايتش از انشقاق و تجزّی است .</p><p>در هيچيک از کتب مقدّسهء اديان عالم حتّی در آثار حضرت اعلی نميتوان</p><p>راجع به عهد و ميثاق و تدارک نظم اداری نصوصی يافت که از حيث درجه و</p><p>اعتبار با آنچه در اين مورد در اساس آئين بهائی است قابل قياس باشد . آيا فی</p><p>المثل در مسيحيّت و يا اسلام که دو نمونهء بارز از اديان کثير الانتشار معظم عالمند</p><p>ميتوان چيزی يافت که با کتاب عهدی و يا الواح وصايا قياس گردد و يا معادله نمايد ؟</p><p>آيا نصوص انجيل و يا قرآن هيچيک به رؤسا و مجامعی که مُدّعی مقام تبيين و حقّ</p><p>تفسير مندرجات کتب مقدّس و اداره امور جامعهء خود بوده‌اند اختيارات کافيه اعطا</p><p>مينمايد ؟ آيا پطرس قائد مسلّم حواريّون و امير المؤمنين علی پسر عمّ و وصيّ شرعی </p><p>حضرت رسول دارای شواهد و نصوص صريحی از حضرت مسيح و حضرت محمّد بوده‌اند که</p><p>مؤيّد بر ولايت ايشان باشد و بتواند منکرين آنان را که چه در زمان حيات و چه در</p><p>ادوار بعد با مخالفت خود</p><p/><p>ص ٧٤</p><p>سبب انشقاقی که تا امروز باقی است گشته‌اند ملزم به سکوت نمايد ؟ آيا در کداميک</p><p>از آثار مضبوطهء حضرت مسيح در باره خلافت و نزول احکام مخصوصه ودستورات</p><p>صريحهء اداری که کاملاً از مبادی روحانی متمايز باشد چيزی ميتوان يافت که</p><p>قابل قياس با اوامر مشروحه و قوانين و حدود عديده‌ای باشد که در نصوص آثار</p><p>حضرت بهآءاللّه و حضرت عبدالبهآء نازل گرديده است ؟ آيا هيچيک از آيات</p><p>قرآنيّه که از حيث قوانين شرعی و دستورات اداری و فرائض دينی بر اديان منحطّه</p><p>سالفه تقدّم بارزی دارد اختيار مسلّمی را که حضرت محمّد شفاهاً در موارد عديده به</p><p>وصيّ خود اعطا کرده بود بر اساس متينی استوار ميسازد ؟</p><p>شارع آئين بابی نيز هر چند تا حدّی بوسيلهء کتاب بيان فارسی از بلای انشقاقی</p><p>که دامنگير مسيحيّت و اسلام گرديد کاست و ليکن آيا ميتوان گفت برای صيانت</p><p>امرش اساس صريح و مؤثّری گذاشته است که با آنچه اِلی الابد بايد ضامن وحدت</p><p>در ميان پيروان حضرت بهآءاللّه باشد برابری کند ؟</p><p>تنها اين آئين در ميان اديان سالفه بر اثر دستورات صريحه و انذارات مکرّره و</p><p/><p>ص ٧٥</p><p>نصوصی که کافل صون و وقايت امر اللّه است بنيانی نهاده است که پيروان گمگشته</p><p>مذاهب متشتّت و در ماندهء عالم بايد به آن نزديک شده در آن تأمّل و تمعّن نمايند و</p><p>تا وقت باقی است در کهف صلح و سلام خلل ناپذير عالمگيرش ملجأ و مقرّ جويند .</p><p>پس عجب نيست که حضرت عبدالبهآء که با کتاب وصايايش مؤسّس چنين نظم</p><p>عظيم و بديع و مرکز چنين ميثاق متينی است به اين بيانات ناطق باشد :</p><p>" از اوّل ابداع تا يومنا هذا در ظهور مظاهر مقدّسه چنين عهد محکم متينی گرفته نشده . "</p><p>و نيز در تاريکترين و خطرناکترين ايّام عهد خود چنين فرموده است :</p><p>" به تدريج آنچه در هويّت دور مقدّس است ظاهر و آشکار گردد الآن بدايت</p><p>انبات است و آغاز ظهور آيات بيّنات . "</p><p>و اينست کلمات اطمينان بخش آنحضرت که مُبشّر ارتفاع نظم بديع مُقرّره در الواح</p><p>وصايا است :</p><p>" لا تخافی اذا قطع هذا الغصن من ارض النّاسوت ان تسقط الورقات</p><p/><p>ص ٧٦</p><p>بل تنبت الورقات لانّ هذا الغصن ينمو بعد القطع من الارض و يعلو حتّی يظلّل</p><p>علی الآفاق و تصل اوراقها اِلی الأوج الأعلی و يثمر بثمرات معطّرة للآفاق ."</p><p>کلمات مبارکهء ذيل را بهيچ چيز جز به قدرت و عظمتی که نظم بديع حضرت</p><p>بهآءاللّه از خود به ظهور خواهد رسانيد حمل نتوان نمود . نظمی که شالوده حکومت</p><p>عالمگير بهائی در مستقبل ايّام است قوله الأعلی :</p><p>" قد اضطرب النّظم من هذا النّظم الأعظم و اختلف التّرتيب بهذا البديع الّذی</p><p>ما شهدت عين الأبداع شبهه . "</p><p>حضرت باب بنفسه در اشاراتش به من يظهره اللّه اخبار و ستايش از نظم</p><p>بديعی مينمايد که بايد ظهور حضرت بهآءاللّه آنرا ظاهر فرمايد .</p><p>در باب سوم از بيان فارسی اين آيهء مهمّه مذکور است :</p><p>" طوبی لمن ينظر اِلی نظم بهآءاللّه و يشکر ربّه فانّه يظهر و لا مردّ له من عند اللّه فی البيان . "</p><p/><p>ص ٧٧</p><p>در الواح حضرت بهآءاللّه که در آن اساس بيت عدل بين المللی و بيوت عدل</p><p>محلّی صريحاً معيّن و مقرّر گشته است ، در مؤسّسهء ايادی امر اللّه که بدواً</p><p>حضرت بهآءاللّه و سپس حضرت عبدالبهآء آنرا بوجود آوردند ، در اساس محافل</p><p>روحانی محلّی و ملّی که حتّی قبل از صعود حضرت عبدالبهآء در مرحله جنينی خود</p><p>به ايفای وظيفه مشغول بودند ، در اختياراتی که شارع آئين ما و مرکز ميثاق در</p><p>الواح خود به اين محافل عنايت فرموده‌اند ، در اساس صندوق خيريّهء محلّی که اداره</p><p>آن بر طبق دستورات مخصوص حضرت عبدالبهآء خطاب به پاره‌ای از محافل روحانی در</p><p>ايران بوده است ، در آيات کتاب مستطاب اقدس که در آن تلويحاً به اساس ولايت امر</p><p>اخبار گشته ، در باره اصل توارث و تقدّم ولد ارشد که در جميع شرايع گذشته</p><p>معمول بوده است و حضرت عبدالبهآء در يکی از الواح خود آنرا تأييد ميفرمايند ،</p><p>در جميع اين موارد آثار و علائم اوّليّهء اين نظم اداری و جريان آن مشهود است که</p><p>حضرت عبدالبهآء آنرا بعداً در الواح وصايای خويش اعلام و بر قرار فرمودند .</p><p>حال لازم است به تبيين خصائص و وظائف ولايت امر و بيت عدل دو رکن</p><p>اين بنيان مشيد نظم اداری مبادرت گردد .</p><p/><p>ص ٧٨</p><p>تشريح کامل عناصر مختلفه‌ای که با اين مؤسّسات انجام وظيفه مينمايند خارج</p><p>از حدود و مقصود اين رساله است که متضمّن حقايق اساسی امر اللّه ميباشد .</p><p>تبيين و تشريح کامل روابطی که اين دو رکن اساسی الواح وصايای حضرت عبدالبهآء</p><p>را به يکديگر متّصل و هر يک را به شارع آئين و مرکز ميثاق مرتبط مينمايد</p><p>وظيفه‌ايست که نسلهای آينده آنرا کما ينبغی و يليق ايفا خواهند نمود . منظور فعلی</p><p>اين عبد آنست که با آنکه حال بدايت ظهور است و درک عظمت اين نظم چنانچه بايد</p><p>ميسّر نيست به ذکر بعضی از خصائص بارزهء اين دو رکن نظم اداری پردازم که قبلاً به</p><p>صراحت بيان شده و عدم وقوف بر آن قابل عفو و اغماض نيست .</p><p>در بدو امر بايد به نهايت وضوح و بدون هيچ ابهامی مذکور گردد که اين</p><p>دو مؤسّسهء نظم اداری حضرت بهآءاللّه اساسش من عند اللّه است و وظائفش</p><p>خطير و ضروری و مرام و مقصدشان مکمّل يکديگر . هدف مشترک و اساسی اين دو</p><p>مُؤسّسه آنست که همواره سلطه و اختياراتی را که من جانب اللّه بوده و از نفس</p><p>مظهر ظهور سرچشمه گرفته است حفظ نمايد و وحدت پيروان آئينش را محفوظ دارد و اصالت</p><p/><p>ص ٧٩</p><p>و جامعيّت تعاليمش را صيانت کند و به مقتضای زمان قوانين غير منصوصه را تشريح</p><p>نمايد . و چون اين دو مؤسّسهء لا ينفصم مُتّفقاً به اجرای وظائف پردازند امور</p><p>تمشيت پذيرد و اقدامات جامعه مرتبط گردد و مصالح امر اللّه ترويج يابد و</p><p>قوانينش تنفيذ شود و تشکيلات تابعه‌اش حمايت گردد هر يک منفرداً در حدود اختيارات</p><p>معيّنه وظائف خود را انجام ميدهد و دارای تشکيلات فرعيّه‌ايست که برای اجرای شايستهء</p><p>وظائف و تکاليف آن مقرّر گشته است و نيز قدرت و اختيارات و حقوق و امتيازات</p><p>خود را در حدود مشخّصه اعمال مينمايد . قدرت و اختيارات و حقوق و امتيازات اين</p><p>دو مؤسّسه هيچيک با يکديگر متناقض نيست و بهيچوجه از مقام و اهميّت ديگری</p><p>نميکاهد و گذشته از اينکه غير متجانس و هادم اساس هم نيستند اختيارات و وظائفشان</p><p>مکمّل يکديگر است و اساساً در مقاصد و نوايا همواره متّحدند .</p><p>هر گاه ولايت امر از نظم بديع حضرت بهآءاللّه منتزع شود اساس اين نظم</p><p>متزلزل و اِلی الأبد محروم از اصل توارثی ميگردد که به فرموده حضرت</p><p>عبدالبهآء در جميع شرايع الهی نيز بر قرار بوده است . حضرت عبدالبهآء در لوحی</p><p>که به افتخار يکی از</p><p/><p>ص ٨٠</p><p>احبّای ايران نازل گرديده ميفرمايد :</p><p>" در جميع شرايع الهيّه ولد بکر امتيازات فوق العاده داشته حتّی ميراث</p><p>نبوّت تعلّق به او داشت . "</p><p>بدون اين مؤسّسه وحدت امر اللّه در خطر افتد و بنيانش متزلزل گردد و از</p><p>منزلتش بکاهد و از واسطه فيضی که بر عواقب امور در طيّ دهور احاطه دارد</p><p>بالمرّه بی نصيب ماند و هدايتی که جهت تعيين حدود و وظائف تقنينيّهء منتخبين</p><p>ضروری است سلب شود . و چنانچه بيت عدل اعظم که اساساً اهميّتش از ولايت امر</p><p>کمتر نيست از آن منتزع گردد نظم بديع حضرت بهآءاللّه از جريان باز مانده و ديگر</p><p>نميتواند حدود و احکام غير منصوصهء تشريعی و اداری امر اللّه را که شارع اعظم</p><p>متعمّداً در کتاب اقدس نازل نفرموده تکميل نمايد .</p><p>حضرت عبدالبهآء راجع به وظائف ولايت امر اللّه در الواح وصايا ميفرمايد</p><p>اوست " مُبيّن آيات اللّه " و اين عيناً عبارتی است که آن حضرت در موقع</p><p>اعتراض ناقضين ميثاق به مقام تبيين از نصوص مبارکهء حضرت بهآءاللّه اختيار فرموده</p><p/><p>ص ٨١</p><p>در ردّ آنان اظهار ميداشتند و نيز ميفرمايد : " و من بعده بکراً بعد بکر يعنی در</p><p>سلاله او . " و ايضاً ميفرمايد : حصن متين امر اللّه به اطاعت من هو وليّ امر</p><p>اللّه محفوظ و مصون ماند و اعضای بيت عدل و جميع اغصان و افنان و ايادی امر</p><p>اللّه بايد کمال اطاعت و تمکين و انقياد و توجّه و خضوع و خشوع را به وليّ امر</p><p>اللّه داشته باشند . "</p><p>و در مقام ديگر حضرت بهآءاللّه در ورق هشتم از فردوس اعلی ميفرمايد :</p><p>" آنچه از حدودات در کتاب بر حسب ظاهر نازل نشده بايد اُمنای بيت عدل</p><p>مشورت نمايند آنچه را پسنديدند مجری دارند انّه يلهمهم ما يشاء و هُو المدبّر العليم . "</p><p>حضرت عبدالبهآء در الواح وصايا ميفرمايد :</p><p>" مرجع کلّ کتاب اقدس و هر مسئلهء غير منصوصه راجع به بيت عدل عمومی .</p><p>به بيت عدل آنچه بالاتّفاق و يا به اکثريّت آراء تحقّق يابد همان حقّ و مراد</p><p>اللّه است من تجاوز عنه فهو ممّن احبّ الشّقاق و اظهر النّفاق و اعرض عن ربّ الميثاق . "</p><p>حضرت عبدالبهآء نه فقط بيانات مذکوره در فوق را که از يراعه حضرت</p><p>بهآءاللّه نازل گشته تأييد ميفرمايد بلکه به اين هيئت حق و اختيار آنرا اعطاء فرموده است</p><p/><p>ص ٨٢</p><p>که به اقتضای زمان قوانينی را که خود و يا هر يک از بيوت عدل سابق تقنين</p><p>کرده‌اند نسخ نمايد چنانچه در الواح وصايا به صراحت ميفرمايد :</p><p>" چون بيت عدل واضع قوانين غير منصوصه از معاملات است ناسخ آن</p><p>مسائل نيز تواند بود . " " زيرا نصّ صريح الهی نيست . "</p><p>و نيز اين کلمات اکيده را درباره ولايت امر اللّه و بيت عدل اعظم بيان ميفرمايد :</p><p>" فرع مقدّس و وليّ امر اللّه و بيت عدل عمومی که به انتخاب عموم تأسيس و</p><p>تشکيل شود در تحت حفظ و صيانت جمال ابهی و حراست و عصمت فائض از حضرت اعلی روحی</p><p>لهما الفدا است آنچه قرار دهند من عند اللّه است . "</p><p>از اين بيانات کاملاً واضح و روشن است که وليّ امر مُبيّن آيات اللّه و بيت</p><p>عدل اعظم واضع احکام غير منصوصه است . تفسير و تبيين ولايت امر در دايره خويش</p><p>همآن قدر مورد تمکين و انقياد است که قوانين موضوعهء بيت عدل که حقوق و</p><p>امتيازاتش وضع قوانين و احکام غير منصوصهء حضرت بهآءاللّه است . هيچيک از</p><p>اين دو نميتواند به حدود مقدّسهء ديگری تجاوز نمايد و هرگز نيز تعدّی نخواهد نمود .</p><p/><p>ص ٨٣</p><p>هيچيک در صدد تزئيف سلطه و اختيارات مخصوصه مسلّمهء ديگری که از طرف خداوند</p><p>عنايت گشته است بر نخواهد آمد .</p><p>هر چند وليّ امر رئيس لا ينعزل اين مجلس فخيم است معهذا نميتواند بنفسه حتّی</p><p>بطور موقّت واضع قوانين و احکام گردد و يا تصميمات اکثريّت اعضای مجلس را الغا</p><p>نمايد و ليکن هر گاه تصميمی را وجداناً مباين با روح آيات منزله تشخيص دهد بايد</p><p>ابرام و تأکيد در تجديد نظر آن نمايد .</p><p>وليّ امر مُبيّن نصوص است و جز به سمت عضو بيت عدل اعظم وضع قانون نتواند</p><p>و به تنهائی ممنوع از تدوين اساسنامه‌ايست که برای تمشيت امور و ايفای وظائف</p><p>بيت عدل لازم است و نميتواند نفوذ خود را بنحوی اعمال کند که آزادی انتخابات</p><p>اعضاء بيت عدل اعظم که وظيفهء مقدّس بيوت عدل خصوصی است سلب گردد .</p><p>بايد بخاطر داشت که حضرت عبدالبهآء در لوحی که به افتخار سه نفر از احبّای</p><p>ايران که در خصوص مرجع اهل بهآء بعد از صعود سؤال نموده بودند مدّتها قبل از</p><p>صعود اخبار به موضوع ولايت امر فرموده‌اند . قوله الاعلی :</p><p/><p>ص ٨٤</p><p>" انّ هذا السّرّ مصون فی صدف الأمر المختوم کاللّؤلؤ المکنون و سيلوح</p><p>انواره و يشرق آثاره و يظهر اسراره . "</p><p>ياران عزيز الهی هر قدر ولايت امر در نظم بديع حضرت بهآءاللّه جليل و</p><p>وظائفش حياتی و مسئوليّتش سنگين و عناياتی که در حقّ او در کتاب وصايا نازل</p><p>گشته موفور باشد نبايد نسبت به مقامش مبالغه نمود . وليّ امر هر چند حائز</p><p>لياقت و مصدر امور مهمّه باشد هرگز نبايد به مقام فريد مرکز ميثاق ترفيع داده</p><p>شود و مماثل و شريک حضرت عبدالبهآء ملحوظ گردد تا چه رسد به اينکه مقام</p><p>مظهريّت ظهور به او نسبت داده شود .</p><p>چنين انحراف شديدی از اصول موضوعهء امر اللّه کفر محض است . چنانچه قبلاً در</p><p>فصل مربوط به مقام حضرت عبدالبهآء اشاره گرديد هر چند ميان حضرت عبدالبهآء</p><p>و مظهر ظهور الهی فاصله باشد با فاصله ميان مرکز ميثاق بهآء و ولايت امر قابل قياس نيست .</p><p>فی الحقيقه فاصله ميان وليّ امر و مرکز ميثاق بمراتب اَزيد از فاصله ميان مرکز</p><p>ميثاق و شارع آئين الهی است و ذکر اين نکته را وظيفهء مبرم خود ميدانم که هيچ</p><p>وليّ امر الهی نميتواند</p><p/><p>ص ٨٥</p><p>ادّعا نمايد که مَثَلِ اعلای تعاليم حضرت بهآءاللّه است و يا آنکه مرآت</p><p>صافيه‌ايست که انوار حضرتش را منعکس ميسازد . و هر چند ولاة امر اللّه در ظلّ</p><p>صيانت جمال ابهی و حراست و عصمت فائض از حضرت اعلی و در وظيفه و حقّ تبيين تعاليم</p><p>بهائی شريک و سهيم حضرت عبدالبهآء ميباشند و ليکن اساساً در رتبهء حدودات بشريّه</p><p>واقفند و برای ايفای به عهد نميتوانند بهيچ عنوان حقوق و امتيازات و اختياراتی</p><p>را که حضرت بهآءاللّه به فرزند جليلش عنايت فرموده به خود نسبت دهند .</p><p>در پرتو اين حقيقت مناجات نمودن به سوی وليّ امر اللّه او را ربّ يا آقا</p><p>خواندن ، عنوان اقدس به وی دادن ، تبرّک از او طلبيدن ، ميلادش را جشن گرفتن</p><p>و يا تجليل هر واقعه‌ای که ارتباط به حيات وی داشته باشد کلّ در حکم انحراف از</p><p>حقايق مقرّره‌ايست که در کمون آئين نازنين ما مکنون و مندمج است . (١)</p><p>--------------------------------------------------------------------------</p><p>( ١ ) حضرت وليّ امر اللّه در اين باره به فارسی ميفرمايد قوله الاحلی :</p><p>" رجای اخيرم آنست که در مراسلات و مذاکرات احبّای الهی جز به ( شوقی افندی )</p><p>مرا مخاطب نسازند فخر و مباهات اين عبد به اين نام است و بس . چه که از فم اطهر</p><p>صادر ميگشت و در نظرم از هر گونه اسمی و لقبی عزيزتر و شيرين‌تر و شريفتر است و</p><p>همچنين احترامات فائقه و تعظيم و تکريم از هر قبيل مخالف و مباين حال و تمنّای</p><p>اين عبد است نظر برادرانه نمايند و اين نظر را در اعمال و اقوالشان نسبت به اين</p><p>فانی ابراز و اظهار نمايند . "</p><p/><p>ص ٨٦</p><p>و مقام تفسير و تبيين آيات و کلمات حضرت بهآءاللّه و حضرت عبدالبهآء که</p><p>منحصراً به وليّ امر اللّه عنايت شده مستلزم آن نيست که او را در رتبه و مقام</p><p>آن هياکل مقدّسه قرار دهد . وليّ امر ميتواند با احراز حقّ تبيين به ايفای وظائف</p><p>و مسئوليّات خويش پرداخته در عين حال از حيث رتبه و مقام مادون آن دو نفس</p><p>بزرگوار و متفاوت با آنان باشد . وليّ امر حاضر و ولاة امر در مستقبل ايّام</p><p>بايد با اقوال و اعمال خود کاملاً به حقيقت اين اصل مهمّ آئين نازنين ما شهادت</p><p>دهند و با روش و سلوک خود حقيقت اين اصل را بر اساس متين استوار سازند و برای</p><p>نسل‌های آينده آيات باهراتی مصون از اتّهامات باشند و من به سهم خود اگر تأمّل</p><p>در قبول اين حقيقت مسلّم و ترديد در اظهار اين عقيدهء راسخ روا دارم به ثقه و</p><p>اعتمادی که حضرت عبدالبهآء به اين عبد داشته بيوفائی کرده و غصب مقامی نموده‌ام</p><p>که فقط به آن حضرت عنايت گشته و اين خود گناهی است غير مغفور .</p><p>اينک کلمه‌ای چند در خصوص اساسی که اين نظم اداری مبتنی بر آنست و اصلی که</p><p>برای تمشيت امور مؤسّسات مهمّهء آن لازم است بايد بيان گردد . قياس اين نظم</p><p>فريد الهی با نظامات متنوّعه‌ای که عقول بشری در ادوار مختلفهء تاريخيّه برای اداره مؤسّسات</p><p/><p>ص ٨٧</p><p>خويش ايجاد کرده است کاملاً خطاست . نفس اين قياس بخودی خود ميرساند که به شأن</p><p>و منزلت صنع بديع مؤسّس عظيم الشّأنش پی نبرده‌ايم و چون در نظر آريم که اين</p><p>نظم بديع عيناً همان مدنيّت الهيّه‌ايست که شريعت غرّای حضرت بهآءاللّه بايد در</p><p>ارض مستقرّ سازد ، البتّه چنين مقايسه‌ای را جائز نشماريم . هيچيک از انظمهء</p><p>مختلفه و دائم التّغيير بشری چه در گذشته و چه در حال چه شرقی و چه غربی علائم</p><p>مشخّصه‌ای که بوسيلهء آن بتوان استحکام اساس و قدرت فضائل مکنونهء در آنها را سنجيد</p><p>ارائه نميدهند .</p><p>حکومات متّحدهء آينده بهائی که اين نظم وسيع اداری يگانه حافظ آنست نظراً</p><p>و عملاً در تاريخ نظامات سياسی بشری فريد و وحيد است و در تشکيلات اديان</p><p>معتبرهء عالم نيز بی نظير و مثيل . هيچ نوع از انواع حکومات دموکراسی يا حکومات</p><p>مطلقه و استبدادی چه سلطنتی و چه جمهوری و يا انظمهء اشرافی که حدّ متوسّط بين</p><p>آن دو محسوب است و حتّی اقسام حکومات دينيّه چه حکومات عبرانی و چه تشکيلات</p><p>مختلفهء کليسای مسيحی و يا امامت و خلافت در اسلام هيچيک نميتواند مماثل و</p><p>مطابق نظم اداری بديعی به شمار آيد که به يد اقتدار مهندس کاملش ترسيم و تنظيم گشته است .</p><p/><p>ص ٨٨</p><p>هر چند اين نظم اداری نو ظهور دارای مزايا و عناصريست که در سه حکومت عرفی</p><p>مذکور نيز موجود و ليکن بهيچوجه مطابق هيچيک از آن حکومات نبوده " از عيوب</p><p>اصليّه و فطريّهء آنان عاری و مبرّاست . " اين نظم اداری بهائی حقايق سليمه‌ای را</p><p>که بدون شکّ در هر يک از انظمهء مذکور موجود است به يکديگر التيام و ارتباط ميدهد</p><p>بدون آنکه حقايق خدادادی را که آن نظم جهان آرا مبتنی بر آنست ضايع و مهمل سازد</p><p>و اين امريست که هرگز انظمهء فانيهء بشری به اجرای آن موفّق نگشته است .</p><p>نبايد بهيچوجه تصوّر رود که نظم اداری آئين حضرت بهآءاللّه مبتنی بر اساس</p><p>دموکراسی صرف است زيرا شرط اصلی آن نوع حکومت آنست که مسئول ملّت</p><p>باشد و اختياراتش نيز متّکی بر اراده ملّت و اين شرط در اين امر اعظم موجود نيست .</p><p>بايد بخاطر داشت که الواح حضرت بهآءاللّه با صراحت حاکی از آنست که اعضای</p><p>بيت عدل اعظم در تمشيت امور اداری امر اللّه و وضع قوانين لازمهء مکمّلهء کتاب</p><p>اقدس مسئول منتخبين خود نميباشند و نبايد تحت تأثير احساسات و آراء عموميّه و</p><p>حتّی عقايد جمهور مُؤمنين و مؤمنات و يا نفوسی که مستقيماً ايشان را انتخاب</p><p>نموده‌اند قرار گيرند</p><p/><p>ص ٨٩</p><p>بلکه بايد همواره در حال توجّه و ابتهال به حکم وجدان خويش رفتار نمايند . و بر</p><p>ايشان فرض است که به اوضاع و احوال جاريهء هيئت جامعه آشنائی کامل حاصل نمايند و</p><p>به قضايای مرجوعه بدون شائبهء غرض رسيدگی کنند ولی حقّ نهائی اخذ تصميم را</p><p>برای خويش محفوظ دارند . کلمه مبارکهء ( انّه يلهمهم ما يشاء ) اطمينان صريح حضرت</p><p>بهآءاللّه به اين نفوس است و بنابراين فقط اين نفوس مهابط هدايت و الهامات</p><p>الهيّه‌اند نه هيئت منتخبين که رأساً و يا بطور غير مستقيم ايشان را انتخاب</p><p>مينمايند و اين الهام همانا روح حيات و حافظ نهائی اين ظهور اعظم است .</p><p>بعلاوه نفسی که در اين ظهور اعظم بر حسب اصل توارث بر کرسيّ ولايت جالس است</p><p>خود مبيّن کلمة اللّه است و بالنّتيجه بر حسب سلطه واقعی که بوی تفويض گشته</p><p>مانند هيچيک از سلاطينی که در حکومات مشروطهء معموله قدرتی نداشته جز مقام اسمی</p><p>ندارند نيست . و نيز نميتوان نظم بديع حضرت بهآءاللّه را نظير حکومت استبدادی</p><p>مطلق دانست و يا آنرا مقتبس از يکی از حکومات مطلق العنان دينيّه مانند حکومت</p><p>پاپ و يا امامت و نظائر آن فرض نمود و برهان قاطع بر اين امر آنکه حقّ مسلّم تشريع</p><p/><p>ص ٩٠</p><p>احکام غير منصوصهء بهائی فقط مختصّ به بيت عدل اعظم است که اعضای آن نمايندگان</p><p>منتخَب پيروان حضرت بهآءاللّه‌اند و اين حقّ مقدّس را وليّ امر و مؤسّسات ديگر</p><p>نميتوانند غصب نمايند و يا در آن دخل و تصرّف کنند .</p><p>الغاء حرفه قسّيسی و شعائر آن از قبيل غسل تعميد و عشاء ربّانی و اقرار به</p><p>معاصی ، عدم سلطه طبقهء علما و روحانيّون و فقدان امتيازات و مقاصد و تمايلات</p><p>بوروکراسی اين طبقه ، دستور طرز انتخابات بيوت عدل محلّی و ملّی و بين المللی به</p><p>تصويت عمومی شواهد ديگری بر کيفيّت غير مستبدّهء نظم بديع بهائی و مشابهت آن به</p><p>ترتيبات دموکراسی در اداره امور است .</p><p>و نيز اين نظم را که به اسم حضرت بهآءاللّه مرتبط است نبايد با هيچيک از</p><p>حکومات اشرافيِ صِرف مماثل دانست زيرا از طرفی مبتنی بر اصل توارث است و وظيفهء</p><p>مقدّسهء تبيين آيات را به وليّ امر تفويض کرده و از طرف ديگر هيئت عاليهء مقنّنهء</p><p>آن به انتخاب مستقيم و آزاد بوسيله جمهور مؤمنين و مؤمنات معيّن ميگردد .</p><p>هر چند نميتوان گفت که اين نظم بديع از انظمهء معروفهء عالم مُقتبس و ليکن</p><p/><p>ص ٩١</p><p>حاوی عناصر سليمه‌ايست که در هر يک از اين نظامات مختلفه موجود و در اين نظم</p><p>با يکديگر امتزاج و التيام يافته است .</p><p>اختيارات موروثی وليّ امر اللّه و وظائف حياتيّه و ضروريّهء بيت عدل اعظم</p><p>و مقرّرات مخصوصه انتخابات دموکراسی آن بوسيلهء وکلای جامعه کلّ حاکی از اين</p><p>حقيقت است که اين نظم بديع الهی که هرگز قابل قياس با هيچيک از انواع حکومات</p><p>مذکور در آثار ارسطو نيست در اثر اتّکاء بر حقايق روحانيّهء خويش حائز و ملائم</p><p>عناصر صالحه‌ايست که در هر يک از انظمهء آن موجود است . اين نظم بديع چون از عيوب</p><p>فطريّهء مسلّمهء انظمهء مذکوره مطلقاً عاری و مبرّاست هر قدر فروعش امتداد يابد و</p><p>دامنه‌اش وسعت گيرد به مرور اعصار و دهور به حکومت استبداد و تسلّط اعيان و شرور</p><p>ناطقين و خطبا که عاقبت کلّيّهء تأسيسات سياسی ناقصهء بشری است منجر نگردد و از</p><p>فساد آنان مصون ماند .</p><p>ياران عزيز هر قدر اصل و مبدأ اين بنيان رصين نظم اداری مهمّ و وجوه</p><p>مميّزه‌اش بی مثيل باشد وقايعی که مبشّر ظهورش بوده و مرحله اوّليّهء پيشرفتش را اعلام داشته</p><p/><p>ص ٩٢</p><p>از حيث اهميّت مقام کمتری را دارا نيست . چقدر شگرف و عبرت انگيز است</p><p>که نظم اداری امر اللّه متدرّجاً مستمرّاً تحکيم يافته مراحل اوّليّهء نشو و</p><p>نمای خود را می پيمايد در حاليکه معاهد عتيقهء مذهبی و عرفی عصر حاضر در اثر قوای</p><p>مخرّبه‌ای که بر آنها مهاجم است رو به تجزيه و تحليل ميرود .</p><p>قوّه حياتيّه‌ای که به وجه اتمّ از مؤسّسات اصليّهء اين نظم اعظم دائم</p><p>الاتّساع الهی ظاهر ميشود ، موانعی را که شهامت و عزم راسخ بانيان نظم اداری بر</p><p>آن فائق آمده‌اند ، شعله فروزان انجذاب که بکمال شدّت در قلوب مبلّغين سيّار</p><p>مشتعل است ، مدارج جانفشانی و انقطاعی که مؤسّسين نظم بديع می پيمايند ، وسعت نظر</p><p>و اميد واثق و روح نشاط انگيز و آسايش خاطر و پاکی عمل و انضباط کامل و تعاضد و</p><p>يگانگی خلل ناپذيری که از مدافعين دليرش به ظهور ميرسد ، توانائی و لياقتی که</p><p>روح نبّاضش در جذب عناصر مختلفه و تطهير آنها از انواع تعصّبات و امتزاجشان در</p><p>قالب خود نشان داده است ، کلّ آيات قدرتی است که جامعه مأيوس و متزلزل کنونی</p><p>عالم هرگز نميتواند آنرا انکار نمايد .</p><p>حال ظهورات باهرهء روح قدسی الهی را که به هيکل امر حضرت بهآءاللّه نفحهء حيات می‌بخشد</p><p/><p>ص ٩٣</p><p>با الم و فغان و خود خواهی و جهالت و تعصّب و مرارت و نفاق و شرارت دنيائی رنجور</p><p>و پر آشوب قياس نمائيد .</p><p>" خوف و هراس قائدين عالم را معذّب ساخته و اقدامات سياسيّون حيرت زده</p><p>و بی بصر را عقيم و بلا اثر گذاشته است . "</p><p>ملل عالم با يکديگر در نهايت ضغينه و عدوان و از هم خائف و هراسان . مطامحشان</p><p>عاری از حقيقت و اهدافشان در نهايت سخافت . فی الحقيقه هرج و مرج و فساد و عدم</p><p>ايمان اساس تمدّن متزعزع عالم را به صوب فنا و نيستی سوق ميدهد .</p><p>آيا اين فساد مستمرّ که خفيّاً در جميع شعب و شئون افکار و اعمال بشری رخنه</p><p>ميکند با ارتفاع يد قدرت حضرت بهآءاللّه قرين نيست ؟ آيا حوادث خطيرهء بيست سال</p><p>اخير که سبب انقلابات اقاليم ارض گشته در حاليکه سکرات موت تمدّنی را اعلام</p><p>مينمايد که در شرف تلاشی و اضمحلال است دلالت بر درد زه نظم بديعی ندارد که</p><p>سفينه نجات بشری است و ناگزير بر خرابه‌های عالم مستقرّ خواهد شد؟</p><p>بلای مُبرم الهی سقوط سلطنت‌ها و امپراطوريهای پر شوکت و احتشام</p><p/><p>ص ٩٤</p><p>در قارّه اُروپ مطابقاً لما صدر من القلم الابهی ، هبوط مداوم علمای تشيّع</p><p>در موطن اصلی جمال قدم ، انقراض سلسله قاجاريّه خصم ديرين امر اللّه ، انهدام</p><p>سلطنت و خلافت دو رکن رکين اهل تسنّن و شباهت شگفت انگيز آن با خرابی اورشليم</p><p>در اواخر قرن اوّل ميلاد ، سيل قوانين عرفی که به معابد دينيّهء مصر متهاجم است</p><p>و سبب تضعيف وفای متمسّکين به شعائر اسلامی گشته ، تذليل و تحقير اقوی کنائس</p><p>مسيحيّت در روسيّه و اروپای غربی و امريکای مرکزی ، نشر عقائد و افکار سقيمه که</p><p>هادم و مُخرّب اساس و بنيان انظمهء بظاهر متين سياسی و اجتماعی بشری است ،</p><p>علائم نزول بلای ناگهانی که از جميع جهات اساس تمدّن کنونی را تهديد مينمايد و</p><p>بنحوی حيرت بخش سقوط امپراطوری روم غربی را به خاطر ميآورد ، کلّ شهادت ميدهد که</p><p>اين انقلاب بر اثر ولادت نظم اعظم آئين حضرت بهآءاللّه در عالم بوجود آمده است .</p><p>و هر قدر مضامين مکنونهء اين نظم دائم الاتّساع الهی مکشوف‌تر گردد و شاخ و برگ</p><p>آن کره ارض را بيشتر فرا گيرد ، بر شدّت و وسعت اين انقلاب خواهد افزود .</p><p>در خاتمه مذکور ميگردد که عصر تکوين دور بهائی به ارتفاع نظم اداری مخصّص گشته</p><p/><p>ص ٩٥</p><p>و اين نظم به مثابه صدفی برای حفظ و صيانت گوهر گرانبهای امر اللّه است</p><p>و به مرور زمان واضح و مبرهن خواهد شد که اين نظم عامل اصليّه‌ايست که اين شرع</p><p>انور را به مرحله نهائی وارد خواهد کرد .</p><p>مادام که اين نظم هنوز در مرحله طفوليّت است زنهار که نفسی در ادراک</p><p>کيفيّتش به خطا رود و يا از اهميّتش بکاهد يا مقصدش را دگرگون جلوه دهد .</p><p>صخره‌ای که اين نظم اداری بر آن استوار است مشيّت ثابته الهيّه برای عالم</p><p>انسانی در عصر حاضر است . منبع الهامش نفس حضرت بهآءاللّه است . حامی و مدافعش</p><p>جنود مجنّدهء ملکوت ابهی است . ظهور و نشو و نمايش نتيجه اهراق دم لا اقلّ</p><p>بيست هزار شهدائی است که حيات خويش را در اين سبيل نثار نموده‌اند . </p><p>محوری که مؤسّساتش حول آن طائف مضامين محکمه الواح وصايای</p><p>حضرت عبدالبهآء است . مبادی اساسيّه‌اش حقايقی است که مُبيّن</p><p>مصون از خطای آيات الهی در خطابات مبارکهء خويش در غرب بيان فرموده است.</p><p>احکامی که برای اداره‌اش وضع گرديده و وظائفش را تحديد مينمايد ، صريحاً در کتاب</p><p/><p>ص ٩٦</p><p>اقدس نازل شده است . مقرّی که مشروعات روحانيّه و خيريّه و اداريّه‌اش حول</p><p>آن مجتمع ميباشد مشرق الاذکار و متفرّعات آنست . ارکانی که سلطه‌اش</p><p>مستظهر بدانست دو مؤسّسهء ولايت امر اللّه و بيت عدل اعظم است . مقصد</p><p>اصلی و ضمنی که محرّک آنست استقرار نظم بديع جهان آرائی است که</p><p>شالوده آنرا حضرت بهآءاللّه بنيان نهاده . روشی که بکار ميرود و موازينی را که</p><p>القاء مينمايد آنرا نه به شرق متمايل ميسازد و نه به غرب ، نه به يهود و نه به غير</p><p>آن ، نه به فقير و نه به غنی ، نه به سفيد و نه به سياه ، شعارش وحدت عالم انسانی ،</p><p>علمش صلح اعظم ، سرانجامش حلول دوره ذهبی هزار ساله يعنی يومی که سلطنت‌های</p><p>عالم به سلطنت الهيّه که سلطنت حضرت بهاءاللّه است مبدّل گردد .</p><p>حيفا - ٨ فوريه ١٩٣٤</p><p>شوقی</p><p/></body>
</html>