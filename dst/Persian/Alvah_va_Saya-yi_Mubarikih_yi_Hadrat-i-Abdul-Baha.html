<!DOCTYPE html><html lang="en" dir="ltr">
<head>
    <meta charset="utf-8"/>
    <title>Title</title>

    <meta name="title" content="الواح وصاياى مباركه حضرت عبدالبهاء"/>
    <meta name="acronym" content=""/>
    <meta name="description" content=""/>
    <meta name="subject" content=""/>
    <meta name="language" content=""/>
    <meta name="created" content="2005-10-23T18:51:00"/>
    <meta name="modified" content=""/>
    <meta name="author" content="حضرت عبدالبهاء"/>
    <meta name="publisher" content="FFA"/>
    <meta name="publisher-url" content="firm-foundation.org"/>
    <meta name="original-language" content=""/>
    <meta name="translator" content=""/>

    <link rel="stylesheet" type="text/css" href="../_assets/global/base.css"/>
    <!-- <link rel='stylesheet' type='text/css' href='assets/{acronym}.css'> -->
</head>

<body>
<p style="direction:rtl;">ص ۱
</p>
<p style="direction:rtl;">الواح وصاياى مباركه حضرت عبدالبهاء
</p>
<p style="direction:rtl;">ص ٢
</p>
<p style="direction:rtl;">هواللّه
</p>
<p style="direction:rtl;">حمداً لمن صان هيكل امره بدرع الميثاق عن سهام الشّبهات و حَمی حِمی شريعته
</p>
<p style="direction:rtl;">السّمحاء و وقی محجّته البيضاء بجنود عهوده من هجوم عصبة ناقضة و ثلّة هادمة
</p>
<p style="direction:rtl;">للبنيان و حرس الحصن الحصين و دينه المبين برجال لا تأخذهم لومة لائم و لا
</p>
<p style="direction:rtl;">تلهيهم تجارة و لا عزّة و لا سلطة عن عهد اللّه و ميثاقه الثّابت بآيات بيِّنات من
</p>
<p style="direction:rtl;">أثر القلم الأعلی فی لوح حفيظ . و التّحيّة و الثّناء و الصّلاة و البهاء علی أوّل
</p>
<p style="direction:rtl;">غصن مبارك خضل نضر ريّان من السّدرة المقدّسة الرّحمانيّة منشعب من كلتی الشّجرتين
</p>
<p style="direction:rtl;">الرّبّانيّتين و أبدع جوهرة فريدة عصماء تتلأ لأ من خلال البحرين المتلاطمين
</p>
<p style="direction:rtl;">و علی فروع دوحة القدس و افنان سدرة الحقّ الّذين ثبتوا علی الميثاق فی يوم التّلاق
</p>
<p style="direction:rtl;">و علی أيادی أمر اللّه الّذين نشروا نفحات اللّه و نطقوا بحجج اللّه و بلّغوا
</p>
<p style="direction:rtl;">دينَ اللّه و روَّجوا شريعةَ اللّه و انقطعوا عن غير اللّه و زهدوا فی
</p>
<p style="direction:rtl;">الدّنيا و أجَّجوا نيران محبّة اللّه بين الضّلوع و الاحشاء من عباد اللّه و علی
</p>
<p style="direction:rtl;">الّذين آمنوا و اطمأنّوا و ثبتوا علی ميثاق اللّه و اتّبعوا النّورَ الّذی يلوح و
</p>
<p style="direction:rtl;">يضیء من فجر الهدی من بعدی ألا و هو فرع مقدّس مبارك منشعب من
</p>
<p style="direction:rtl;">ص ٣
</p>
<p style="direction:rtl;">الشّجرتين المباركتين. طوبی لمن استظلّ فی ظلّه الممدود علی العالمين.
</p>
<p style="direction:rtl;">ای احبّای الهی اعظم امور محافظه دين اللّه است و صيانت شريعة اللّه و
</p>
<p style="direction:rtl;">حمايت امر اللّه و خدمت كلمة اللّه. در اين سبيل هزاران نفس خون مطهّر را
</p>
<p style="direction:rtl;">سبيل نمودند و جان عزيز را فدا كردند رقص كنان بقربانگاه شتافتند و علم دين
</p>
<p style="direction:rtl;">اللّه افراشتند و بخون خويش آيات توحيد نگاشتند. سينه مبارك حضرت اعلی روحی
</p>
<p style="direction:rtl;">له الفداء هدف هزار تير بلا شد و قدوم مبارك جمال ابهی روحی لأحبّائه الفداء
</p>
<p style="direction:rtl;">از ضرب چوب در مازندران زخم و مجروح گرديد و گردن مقدّس و پای مبارك در زندان
</p>
<p style="direction:rtl;">طهران اسير كند و زنجير گشت و مدّت پنجاه سال در هر ساعتی بلا و آفتی رسيد و
</p>
<p style="direction:rtl;">ابتلا و مصيبتی رخ داد. از جمله بعد از صدمات شديده از وطن آواره و مبتلای
</p>
<p style="direction:rtl;">آلام و محن شد و در عراق نيّر آفاق معرض كسوف از اهل نفاق بود و عاقبت سرگون
</p>
<p style="direction:rtl;">بمدينه كبيره گشت و از آن شهر بارض سرّ نفی گرديد و از خطّه بلغار در نهايت
</p>
<p style="direction:rtl;">مظلوميّت بسجن اعظم ارسال گشت. آن مظلوم آفاق روحی لاحبّائه الفدا چهار مرتبه از
</p>
<p style="direction:rtl;">شهری بشهری سرگون گرديد تا در اين زندان بحبس مؤبّد استقرار يافت و در سجن
</p>
<p style="direction:rtl;">قاتلان و سارقان و قطّاع طريق مسجون و مظلوم گرديد. اين يك بلا از بلايای وارده
</p>
<p style="direction:rtl;">بر جمال مبارك بود بلايای ديگر را بر اين قياس نمائيد . از جمله از بلايای
</p>
<p style="direction:rtl;">جمال قدم ظلم و عدوان و ستم و طغيان
</p>
<p style="direction:rtl;">ص ٤
</p>
<p style="direction:rtl;">ميرزا يحيی بود كه آن مظلوم مسجون با وجود آنكه او را از صغر سنّ در آغوش عنايت
</p>
<p style="direction:rtl;">پرورش داد و در هر دمی انواع نوازش مبذول فرمود و ذكرش را بلند كرد و از هر
</p>
<p style="direction:rtl;">آفات محافظه نمود و عزيز دو جهان فرمود و با وجود وصايا و نصائح شديده حضرت
</p>
<p style="direction:rtl;">اعلی و تصريح بنصّ قاطع ( ايّاك ايّاك ان تحتجب بالواحد الاوّل و ما نزّل فی
</p>
<p style="direction:rtl;">البيان ) و واحد اوّل نفس مبارك حضرت اعلی و هجده حروف حيّ هستند باز ميرزا
</p>
<p style="direction:rtl;">يحيی انكار نمود و تكذيب كرد و القای شبهات نمود و از آيات بيّنات چشم پوشيد و
</p>
<p style="direction:rtl;">اغماض كرد. ايكاش باين اكتفا می نمود بلكه دم اطهر را هدر كرد و فرياد وا ويلا
</p>
<p style="direction:rtl;">بلند نمود و نسبت ظلم و ستم داد در ارض سرّ چه فساد و فتنه ئی بر پا كرد تا آنكه
</p>
<p style="direction:rtl;">سبب شد كه نيّر اشراق باين سجن اعظم سرگون شد و در مغرب اين زندان مظلوماً افول فرمود .
</p>
<p style="direction:rtl;">ای ثابتان بر پيمان، مركز نقض و قطب شقاق ميرزا محمّد علی چون منحرف از ظلّ امر
</p>
<p style="direction:rtl;">شد و نقض ميثاق نمود و تحريف آيات كتاب كرد و خلل عظيم در دين اللّه انداخت و
</p>
<p style="direction:rtl;">تشتيت حزب اللّه نمود و ببغضاء عظيم قيام بر اذيّت عبدالبهاء كرد و بعداوت بی
</p>
<p style="direction:rtl;">نهايت بر اين عبد آستان مقدّس هجوم كرد. تيری نماند كه بر سينه اين مظلوم نينداخت
</p>
<p style="direction:rtl;">زخمی نماند كه روا نداشت زهری نماند كه در كام اين ناكام نريخت. قسم بجمال
</p>
<p style="direction:rtl;">اقدس ابهی و نور مشرق از حضرت
</p>
<p style="direction:rtl;">ص ٥
</p>
<p style="direction:rtl;">اعلی روحی لارقّائهما الفداء كه از اين ظلم اهل سرادق ملكوت ابهی گريستند و
</p>
<p style="direction:rtl;">ملأ اعلی نوحه و ندبه نمايند و حوريّات فردوس بجزع و فزع آمدند و طلعات
</p>
<p style="direction:rtl;">مقدّسه ناله و افغان كنند ظلم و اعتساف اين بی انصاف بدرجه ئی رسيد كه
</p>
<p style="direction:rtl;">تيشه بر ريشه شجره مباركه زد و ضربت شديده بر هيكل امر اللّه وارد آورد
</p>
<p style="direction:rtl;">دوستان جمال مبارك را سرشك خونين از ديده جاری كرد و دشمنان حقّ را خوشنود و
</p>
<p style="direction:rtl;">شادمان نمود. بسا طالبان حقيقت را بنقض عهد از امر اللّه بيزار كرد و امّت
</p>
<p style="direction:rtl;">مأيوس يحيی را اميدوار نمود ، خويشتن را منفور كرد و دشمنان اسم اعظم را جری و
</p>
<p style="direction:rtl;">جسور نمود آيات محكمات را بگذاشت و القای شبهات كرد. و اگر تأييدات موعوده
</p>
<p style="direction:rtl;">جمال قدم پی در پی باين لا شیء نميرسيد بكلّی امر اللّه را محو و نابود مينمود و
</p>
<p style="direction:rtl;">بنيان رحمانيرا از اساس بر ميانداخت . ولی الحمدللّه نصرت ملكوت ابهی رسيد و
</p>
<p style="direction:rtl;">جنود ملأ اعلی هجوم نمود و امر اللّه مرتفع گرديد و صيت حقّ جهانگير شد، كلمة
</p>
<p style="direction:rtl;">اللّه مسموع آفاق گشت علم حقّ مرتفع شد و رايات تقديس باوج اثير رسيد و آيات
</p>
<p style="direction:rtl;">توحيد ترتيل گرديد . حال محض حفظ و صيانت دين اللّه و وقايه و حمايت شريعة
</p>
<p style="direction:rtl;">اللّه و مصونيّت امر اللّه بنصّ آيه مباركه ثابته در حقّ او تشبّث بايد نمود زيرا
</p>
<p style="direction:rtl;">انحرافی اعظم از اين تصوّر نگردد، قوله تعالی و تقدّس ( و لكن احبّائی الجهلاء اتّخذوه
</p>
<p style="direction:rtl;">شريكا لنفسی و فسدوا فی البلاد و كانوا من
</p>
<p style="direction:rtl;">ص ٦
</p>
<p style="direction:rtl;">المفسدين. ملاحظه نما كه چه قدر ناس جاهلند . نفوسيكه تلقاء حضور بوده‌اند مع
</p>
<p style="direction:rtl;">ذلك رفته‌اند و چنين سخنها اشتهار داده‌اند ) الی ان قال جلّت صراحته ( اگر آنی از ظلّ
</p>
<p style="direction:rtl;">امر منحرف شود معدوم صرف خواهد بود ). ملاحظه فرمائيد چه قدر تأكيد است كه آنی
</p>
<p style="direction:rtl;">انحراف تصريح فرموده زيرا بمقدار رأس شعر اگر بيمين و يسار ميل حاصل شود
</p>
<p style="direction:rtl;">انحراف تحقّق يابد و ميفرمايد ( معدوم صرف خواهد شد ) چنانكه حال ملاحظه می
</p>
<p style="direction:rtl;">نمائيد كه غضب الهی چگونه احاطه نموده و يوماً فيوماً رو بانعدامست . فسوف ترونه
</p>
<p style="direction:rtl;">و اعوانه سرّاً و جهاراً فی خسران مبين . چه انحرافی اعظم از نقض ميثاق اللّه
</p>
<p style="direction:rtl;">است؟ چه انحرافی اعظم از تحريف آيات و اسقاط آيات و كلماتست؟ در اعلان ميرزا
</p>
<p style="direction:rtl;">بديع اللّه دقّت نمائيد، چه انحرافی اعظم از افترای بر مركز پيمان است، چه انحرافی
</p>
<p style="direction:rtl;">اكبر از نشر اراجيف در هيكل عهد است، چه انحرافی اشدّ از فتوای بر قتل محور ميثاقست
</p>
<p style="direction:rtl;">كه مستدل بآيه ( من يدّعی قبل الألف ) شده؟ و حال آنكه خود حيا ننموده در ايّام
</p>
<p style="direction:rtl;">مبارك ادّعا نموده و جمال مبارك ردّ ادّعای او فرمودند بعنوانی كه از پيش گذشت و
</p>
<p style="direction:rtl;">الآن ادّعای او بخط و ختم او موجود . چه انحرافی اتمّ از كذب و بهتان بر احبّاء
</p>
<p style="direction:rtl;">اللّه است؟ چه انحرافی اسوء از سبب شدن حبس و سجن احبّای ربّانيست؟ چه انحرافی
</p>
<p style="direction:rtl;">اصعب از تسليم آيات و كلمات و مكاتيب بحكومت است كه بر قتل اين مظلوم
</p>
<p style="direction:rtl;">ص ٧
</p>
<p style="direction:rtl;">قيام نمايند؟ چه انحرافی اشدّ از تضييع امر اللّه و تصنيع و تزوير مكاتيب و
</p>
<p style="direction:rtl;">مراسلات افترائيّه است كه سبب وحشت و دهشت حكومت شود و نتيجهء سفك دم اين مظلوم
</p>
<p style="direction:rtl;">گردد؟ و آن مكاتيب در نزد حكومت است . چه انحرافی اشنع از ظلم و طغيان است؟ چه
</p>
<p style="direction:rtl;">انحرافی ارذل از تشتيت شمل فرقه ناجيه است؟ چه انحرافی افضح از القای شبهات
</p>
<p style="direction:rtl;">است؟ چه انحرافی افظع از تأويلات ركيكه اهل ارتيابست؟ چه انحرافی اخبث از
</p>
<p style="direction:rtl;">اتّفاق با اعدای الهی و بيگانگانست كه چند ماه پيش بالاتّفاق ناقض ميثاق با جمعی
</p>
<p style="direction:rtl;">لائحه ئی ترتيب دادند و از افترا و بهتان چيزی باقی نگذاشتند و عبدالبهاء را
</p>
<p style="direction:rtl;">نعوذاً باللّه عدوّ صائل و بد خواه مركز سلطنت عظمی گفتند؟ و از اين قبيل
</p>
<p style="direction:rtl;">مفتريات عديدهء شديده بسيار و حكومت شهرياری را سبب تشويش افكار گشتند. نهايت
</p>
<p style="direction:rtl;">هيئت تفتيش از مركز حكومت اعليحضرت شهرياری آمد و مخالف عدل و انصاف تاجداری
</p>
<p style="direction:rtl;">بلكه در نهايت اعتساف تفتيش كردند يعنی بد خواهان حقّ هيئت را احاطه نمودند و
</p>
<p style="direction:rtl;">مضمون لائحه را بلكه زياده شرح و تفصيل دادند و آنان نيز من دون تحقيق تصديق
</p>
<p style="direction:rtl;">كردند كه معاذ اللّه اين عبد علمی در اين مدينه بر افراخت و ناسرا باجتماع در
</p>
<p style="direction:rtl;">زير علم دعوت نمود و تأسيس سلطنت جديده كرده و در كوه كرمل قلعه ئی انشاء نموده و
</p>
<p style="direction:rtl;">جميع اهالی اين صفحات را تابع و مطيع كرده و دين اسلام را تفريق نموده
</p>
<p style="direction:rtl;">ص ٨
</p>
<p style="direction:rtl;">و با مسيحيان عقد پيوند نموده و معاذ اللّه قصد آن كرده كه در سلطنت عظمی
</p>
<p style="direction:rtl;">رخنه كبری اندازد و از اين قبيل مفتريات أعاذنا اللّه من هذا الأفك العظيم.
</p>
<p style="direction:rtl;">و حال آنكه بنصوص الهيّه ما ممنوع از فساديم و مأمور بصلح و صلاح و مجبور
</p>
<p style="direction:rtl;">براستی و دوستی و آشتی بجميع اقوام و امم آفاق و اطاعت و خير خواهی حكومات . خيانت
</p>
<p style="direction:rtl;">بسلطنت عادله خيانت بحقّ است و بد خواهی حكومت تمرّد از امر اللّه با وجود اين
</p>
<p style="direction:rtl;">نصوص قاطعه، چگونه اين مسجونان چنين تصوّر باطلی كنند و با وجود مسجونی در اين
</p>
<p style="direction:rtl;">زندان چنين خيانتی توانند؟ ولی چه فائده كه هيئت تفتيش تصديق اين مفتريات اخوی و
</p>
<p style="direction:rtl;">بد خواهان نمود و تقديم حضور پادشاهی كرد . حال اين مسجون در طوفان اعظم گرفتار تا
</p>
<p style="direction:rtl;">اراده حضرت سلطان ايّده اللّه علی العدل صادر گردد إمّا لی و إمّا عليَّ . در
</p>
<p style="direction:rtl;">هر حال عبدالبهاء در نهايت سكون و قرار بجانفشانی مهيّا و در نهايت تسليم و رضا.
</p>
<p style="direction:rtl;">حال چه انحرافی اشنع و افظع و اقبح از اين؟ و همچنين مركز بغضاء در فكر قتل
</p>
<p style="direction:rtl;">عبدالبهاء و اين به خطّ ميرزا شعاع كه در طی اين وصيّت است ثابت و واضح و محقّق كه
</p>
<p style="direction:rtl;">بكمال تدبير در صدد قتل هستند و اين نصّ عبارت ميرزا شعاع در مكتوبست كه مرقوم
</p>
<p style="direction:rtl;">داشته ( هر آن مسبّب اين اختلافرا نفرين ميكنم و بربّ لا يرحمه ناطقم و اميدوارم
</p>
<p style="direction:rtl;">بزودی مَظْهر يَبْعَث ظاهر شود اگر چه شده و بغير لباس مشهود
</p>
<p style="direction:rtl;">ص ٩
</p>
<p style="direction:rtl;">نميتوانم زياده شرح دهم ). مقصود از اين عبارت آيه مباركه من ادّعی قبل الألف
</p>
<p style="direction:rtl;">است، ملاحظه شود كه چگونه در صدد قتل عبدالبهاء هستند. از كلمه نميتوانم زياده
</p>
<p style="direction:rtl;">شرح دهم بفراست بفهميد كه چه تمهيد و تدبير در اين خصوص نموده‌اند كه زياده اگر
</p>
<p style="direction:rtl;">بيان نمايند شايد ورقه بدست افتد و آن تمهيد و تدبير بهم خورد . اين عبارت مجرّد
</p>
<p style="direction:rtl;">تبشير است كه در اين خصوص قرار و تدبير لازم تحقّق يافت.
</p>
<p style="direction:rtl;">الهی الهی تری عبدك المظلوم بين مخالب سباع ضارية و ذئاب كاسرة و وحوش خاسرة .
</p>
<p style="direction:rtl;">ربّ وفّقنی فی حبّك علی تجرّع هذه الكأس الطّافحة بصهباء الوفاء الممتلئة بفيض
</p>
<p style="direction:rtl;">العطاء حتّی يحمرَّ قميصی بدمی طريحاً علی التّراب صريعاً لا حراك للأعضاء هذا
</p>
<p style="direction:rtl;">منائی و رجائی و أملی و عزّی و علائی وَلْيَكنْ خاتمة حياتی ختام مسك يا ربّی و ملاذی،
</p>
<p style="direction:rtl;">و هل من موهبة اعظم من هذا؟ لا و حضرة عزّك. و انّی أُشهدك أنّنی أذوق هذه الكأس
</p>
<p style="direction:rtl;">فی كلّ الايّام بما اكتسبت ايدی الّذين نقضوا الميثاق و أعلنوا الشّقاق و أظهروا
</p>
<p style="direction:rtl;">النّفاق و أظهروا فی الارض الفساد و ما راعوا حرمتك بين العباد . ربّ احفظ حصن
</p>
<p style="direction:rtl;">دينك المبين من هؤلاء النّاكثين و احرس حماك الحصين من عصبة المارقين .
</p>
<p style="direction:rtl;">انّك انت القويّ المقتدر العزيز المتين .
</p>
<p style="direction:rtl;">باری، ای احبّاء اللّه مركز نقض ميرزا محمّد علی بسبب اين انحرافات لا تحصی بنصّ قاطع
</p>
<p style="direction:rtl;">الهی ساقط گشت و از شجره مباركه منفصل
</p>
<p style="direction:rtl;">ص ١٠
</p>
<p style="direction:rtl;">شد . و ما ظلمناهم ولكن كانوا أنفسهم يظلمون.
</p>
<p style="direction:rtl;">) الهی الهی احفظ عبادك الامناء من شرّ النّفس و الهوی و احرسهم بعين رعايتك من
</p>
<p style="direction:rtl;">الحقد و الحسد و البغضاء و ادخلهم فی حصن حصين كلاءَتك من سهام الشّبهات و
</p>
<p style="direction:rtl;">اجعلهم مظاهر آياتك البيّنات و نوّر وجوههم بشعاع ساطع من افق توحيدك و اشرح
</p>
<p style="direction:rtl;">صدورهم بآيات نازلة من ملكوت تفريدك و اشدد أزورهم بقوّة نافذة من جبروت
</p>
<p style="direction:rtl;">تجريدك . انّك انت الفضّال الحافظ القويّ العزيز .
</p>
<p style="direction:rtl;">ای ثابتان بر پيمان، اين طير بال و پر شكسته و مظلوم چون آهنگ ملأ اعلی نمايد
</p>
<p style="direction:rtl;">و بجهان پنهان شتابد و جسدش تحت اطباق قرار يابد يا مفقود گردد بايد افنان ثابتهء
</p>
<p style="direction:rtl;">راسخه بر ميثاق اللّه كه از سدره تقديس روئيده‌اند با حضرات ايادی امر اللّه
</p>
<p style="direction:rtl;">عليهم بهاء اللّه و جميع ياران و دوستان بالاتّفاق بنشر نفحات اللّه و تبليغ
</p>
<p style="direction:rtl;">امر اللّه و ترويج دين اللّه بدل و جان قيام نمايند. دقيقه ئی آرام نگيرند و آنی
</p>
<p style="direction:rtl;">استراحت نكنند در ممالك و ديار منتشر شوند و آواره هر بلاد و سر گشته هر اقليم
</p>
<p style="direction:rtl;">گردند. دقيقه ئی نياسايند و آنی آسوده نگردند و نفسی راحت نجويند در هر كشوری نعره
</p>
<p style="direction:rtl;">يا بهاء الابهی زنند و در هر شهری شُهره آفاق شوند و در هر انجمنی چون شمع بر
</p>
<p style="direction:rtl;">افروزند و در هر محفلی نار عشق بر افروزند تا در قطب آفاق انوار حقّ اشراق نمايد
</p>
<p style="direction:rtl;">و در شرق و غرب جمّ غفيری در ظلّ كلمة اللّه آيد و نفحات قدس بوزد
</p>
<p style="direction:rtl;">ص ١١
</p>
<p style="direction:rtl;">و وجوه نورانی گردد و قلوب ربّانی شود و نفوس رحمانی گردد . در اين ايّام اهمّ
</p>
<p style="direction:rtl;">امور هدايت ملل و امم است بايد امر تبليغ را مهمّ شمرد زيرا اسّ اساس است. اين عبد
</p>
<p style="direction:rtl;">مظلوم شب و روز بترويج و تشويق مشغول گرديد . دقيقه ئی آرام نيافت تا آنكه صيت امر
</p>
<p style="direction:rtl;">اللّه آفاقرا احاطه نمود و آوازه ملكوت ابهی خاور و باختر را بيدار كرد.
</p>
<p style="direction:rtl;">ياران الهی نيز چنين بايد بفرمايند، اينست شرط وفا و اينست مقتضای عبوديّت
</p>
<p style="direction:rtl;">آستان بها . حواريّون حضرت روح بكلّی خود را و جميع شئون را فراموش نمودند و ترك
</p>
<p style="direction:rtl;">سر و سامان كردند و مقدّس و منزّه از هوی و هوس گشتند و از هر تعلّقی بيزار شدند و
</p>
<p style="direction:rtl;">در ممالك و ديار منتشر شدند و بهدايت من علی الأرض پرداختند تا جهان را جهان
</p>
<p style="direction:rtl;">ديگر كردند و عالم خاك را تابناك نمودند و بپايان زندگانی در ره آن دلبر رحمانی
</p>
<p style="direction:rtl;">جانفشانی كردند و هر يك در دياری شهيد شدند فبمثل هذا فليعمل العاملون .
</p>
<p style="direction:rtl;">ای ياران مهربان، بعد از مفقودی اين مظلوم بايد اغصان و افنان سدره مباركه و
</p>
<p style="direction:rtl;">ايادی امر اللّه و احبّای جمال ابهی توجّه بفرع دو سدره كه از دو شجره مقدّسه
</p>
<p style="direction:rtl;">مباركه انبات شده و از اقتران دو فرع دوحه رحمانيّه بوجود آمده يعنی ( شوقی
</p>
<p style="direction:rtl;">افندی ) نمايند زيرا آيت اللّه و غصن ممتاز و وليّ امر اللّه و مرجع جميع
</p>
<p style="direction:rtl;">اغصان و افنان و ايادی امر اللّه و احبّاء اللّه است و مبيّن آيات اللّه و من بعده بكراً بعد بكر
</p>
<p style="direction:rtl;">ص ١٢
</p>
<p style="direction:rtl;">يعنی در سلاله او. و فرع مقدّس و وليّ امر اللّه و بيت عدل عمومی كه بانتخاب
</p>
<p style="direction:rtl;">عموم تأسيس و تشكيل شود در تحت حفظ و صيانت جمال ابهی و حراست و عصمت فائض از
</p>
<p style="direction:rtl;">حضرت اعلی روحی لهما الفد است آنچه قرار دهند من عند اللّه است. من خالفه و
</p>
<p style="direction:rtl;">خالفهم فقد خالف اللّه و من عصا هم فقد عصی اللّه و من عارضه فقد عارض اللّه
</p>
<p style="direction:rtl;">و من نازعهم فقد نازع اللّه و من جادله فقد جادل اللّه و من جحده فقد جحد
</p>
<p style="direction:rtl;">اللّه و من أنكره فقد انكر اللّه و من انحاز و افترق و اعتزل عنه فقد اعتزل و
</p>
<p style="direction:rtl;">اجتنب و ابتعد عن اللّه، عليه غضب اللّه عليه قهر اللّه و عليه نقمة اللّه.
</p>
<p style="direction:rtl;">حصن متين امر اللّه باطاعت مَنْ هو وليّ امر اللّه محفوظ و مصون ماند و
</p>
<p style="direction:rtl;">اعضای بيت عدل و جميع اغصان و افنان و ايادی امر اللّه بايد كمال اطاعت و تمكين
</p>
<p style="direction:rtl;">و انقياد و توجّه و خضوع و خشوع را به وليّ امر اللّه داشته باشند . اگر چنانچه
</p>
<p style="direction:rtl;">نفسی مخالفت نمود مخالفت بحقّ كرده و سبب تشتيت امر اللّه شود و علّت تفريق كلمة
</p>
<p style="direction:rtl;">اللّه گردد و مظهری از مظاهر مركز نقض شود. زنهار زنهار مثل بعد از صعود نشود
</p>
<p style="direction:rtl;">كه مركز نقض ابا و استكبار كرد ولی بهانه توحيد جعلی نمود و خود را محروم و
</p>
<p style="direction:rtl;">نفوس را مشوّش و مسموم نمود . البتّه هر مغرور اراده فساد و تفريق نمايد صراحةً
</p>
<p style="direction:rtl;">نميگويد كه غرض دارم لابد بوسائلی چند و بهانه ئی چون زر مغشوش تشبّث نمايد و سبب تفريق
</p>
<p style="direction:rtl;">جمع اهل بهاء گردد. مقصود اين است كه ايادی امر اللّه
</p>
<p style="direction:rtl;">ص ١٣
</p>
<p style="direction:rtl;">بايد بيدار باشند بمحض اينكه نفسی بنای اعتراض و مخالفت با وليّ امر اللّه گذاشت
</p>
<p style="direction:rtl;">فوراً آن شخص را اخراج از جمع اهل بهاء نمايند و ابداً بهانه ئی از او قبول
</p>
<p style="direction:rtl;">ننمايند چه بسيار كه باطل محض بصورت خير در آيد تا القای شبهات كند .
</p>
<p style="direction:rtl;">ای احبّای الهی، بايد وليّ امر اللّه در زمان حيات خويش من هو بعده را تعيين نمايد
</p>
<p style="direction:rtl;">تا بعد از صعودش اختلاف حاصل نگردد . و شخص معيّن بايد مظهر تقديس و تنزيه و
</p>
<p style="direction:rtl;">تقوای الهی و علم و فضل و كمال باشد. لهذا اگر ولد بكر وليّ امر اللّه مظهر
</p>
<p style="direction:rtl;">ألولد سرّ ابيه نباشد يعنی از عنصر روحانی او نه و شرف اعراق باحسن اخلاق مجتمع
</p>
<p style="direction:rtl;">نيست بايد غصن ديگر را انتخاب نمايد. و ايادی امر اللّه از نفس جمعيّت خويش نه
</p>
<p style="direction:rtl;">نفر انتخاب نمايند و هميشه بخدمات مهمّه وليّ امر اللّه مشغول باشند و انتخاب
</p>
<p style="direction:rtl;">اين نه نفر يا باتّفاق مجمع ايادی و يا باكثريّت آراء تحقّق يابد و اين نه نفر يا
</p>
<p style="direction:rtl;">بالاتّفاق يا باكثريّت آراء بايد غصن منتخب را كه وليّ امر اللّه تعيين بعد از خود
</p>
<p style="direction:rtl;">نمايد تصديق نمايند و اين تصديق بايد بنوعی واقع گردد كه مصدّق و غير مصدّق معلوم نشود .
</p>
<p style="direction:rtl;">ای ياران، ايادی امر اللّه را بايد وليّ امر اللّه تسميه و تعيين كند جميع بايد
</p>
<p style="direction:rtl;">در ظلّ او باشند و در تحت حكم او . اگر نفسی از ايادی و غير ايادی تمرّد نمود و
</p>
<p style="direction:rtl;">انشقاق خواست عليه غضب اللّه و قهره زيرا
</p>
<p style="direction:rtl;">ص ١٤
</p>
<p style="direction:rtl;">سبب تفريق دين اللّه گردد. و وظيفه ايادی امر اللّه نشر نفحات اللّه و
</p>
<p style="direction:rtl;">تربيت نفوس در تعليم علوم و تحسين اخلاق عموم و تقديس و تنزيه در جميع شئونست،
</p>
<p style="direction:rtl;">از اطوار و احوال و كردار و گفتار بايد تقوای الهی ظاهر و آشكار باشد . و اين
</p>
<p style="direction:rtl;">مجمع ايادی در تحت اداره وليّ امر اللّه است كه بايد آنانرا دائماً بسعی و كوشش
</p>
<p style="direction:rtl;">و جهد در نشر نفحات اللّه و هدايت مَنْ علی الارض بگمارد. زيرا بنور هدايت جميع
</p>
<p style="direction:rtl;">عوالم روشن گردد و دقيقه ئی در اين امر مفروض بر كلّ نفوس فتور جائز نه تا عالم
</p>
<p style="direction:rtl;">وجود جنّت ابهی گردد و روی زمين بهشت برين شود و نزاع و جدال امم و شعوب و
</p>
<p style="direction:rtl;">قبائل و دول از ميان بر خيزد كلّ من علی الارض ملّت واحده و جنس واحد و وطن واحد
</p>
<p style="direction:rtl;">گردد و اگر اختلافی حاصل شود محكمه عمومی كه شامل اعضاء از جميع دول و ملل است
</p>
<p style="direction:rtl;">فصل دعوی كند و حكم قاطع نمايد.
</p>
<p style="direction:rtl;">ای احبّای الهی، در اين دور مقدّس نزاع و جدال ممنوع و هر متعدّی محروم . بايد با
</p>
<p style="direction:rtl;">جميع طوائف و قبائل چه آشنا و چه بيگانه نهايت محبّت و راستی و درستی كرد و
</p>
<p style="direction:rtl;">مهربانی از روی قلب نمود بلكه رعايت و محبّت را بدرجه ئی رساند كه بيگانه خود را
</p>
<p style="direction:rtl;">آشنا بيند و دشمن خود را دوست شمرد يعنی ابداً تفاوت معامله گمان نكند زيرا
</p>
<p style="direction:rtl;">اطلاق امريست الهی و تقييد از خواصّ امكانی لهذا بايد فضائل و كمالات از حقيقت
</p>
<p style="direction:rtl;">هر انسانی ظاهر شود و پرتوش شمول بر عموم
</p>
<p style="direction:rtl;">ص ١٥
</p>
<p style="direction:rtl;">يابد . مثلاً انوار آفتاب عالمتاب است و باران رحمت پروردگار مبذول بر عالميان،
</p>
<p style="direction:rtl;">نسيم جانبخش هر ذی روحی را پرورش دهد و مائدهء الهی جميع كائنات حيّ را نصيب شود.
</p>
<p style="direction:rtl;">بهمچنين عواطف و الطاف بندگان حقّ بايد بنحو اطلاق شامل جميع بشر گردد ، در
</p>
<p style="direction:rtl;">اين مقام ابداً تقييد و تخصيص جائز نه . پس، ای ياران مهربان، با جميع ملل و طوائف
</p>
<p style="direction:rtl;">و اديان بكمال راستی و درستی و وفا پرستی و مهربانی و خير خواهی و دوستی معامله
</p>
<p style="direction:rtl;">نمائيد تا جهان هستی سرمست جام فيض بهائی گردد و نادانی و دشمنی و بغض و كين از
</p>
<p style="direction:rtl;">روی زمين زائل شود ، ظلمت بيگانگی از جميع شعوب و قبائل بانوار يگانگی مبدّل گردد
</p>
<p style="direction:rtl;">. اگر طوائف و ملل سائره جفا كنند شما وفا نمائيد، ظلم كنند عدل بنمائيد،
</p>
<p style="direction:rtl;">اجتناب كنند اجتذاب كنيد، دشمنی بنمايند دوستی بفرمائيد، زهر بدهند شهد ببخشيد،
</p>
<p style="direction:rtl;">زخم بزنند مرهم بنهيد . هذا صفة المخلصين و سمة الصّادقين .
</p>
<p style="direction:rtl;">امّا بيت عدل الّذی جعله اللّه مصدر كلّ خير و مصوناً من كلّ خطاءٍ بايد بانتخاب
</p>
<p style="direction:rtl;">عمومی يعنی نفوس مؤمنه تشكيل شود و اعضاء بايد مظاهر تقوای الهی و مطالع علم و
</p>
<p style="direction:rtl;">دانائی و ثابت بر دين الهی و خير خواه جميع نوع انسانی باشند. و مقصد بيت عدل
</p>
<p style="direction:rtl;">عموميست يعنی در جميع بلاد بيت عدل خصوصی تشكيل شود و آن بيوت عدل بيت عدل عمومی
</p>
<p style="direction:rtl;">انتخاب نمايد. اين مجمع مرجع كلّ امور است
</p>
<p style="direction:rtl;">ص ١٦
</p>
<p style="direction:rtl;">و مؤسّس قوانين و احكامی كه در نصوص الهی موجود نه و جميع مسائل مشكله در
</p>
<p style="direction:rtl;">اين مجلس حلّ گردد و وليّ امر اللّه رئيس مقدّس اين مجلس و عضو اعظم ممتاز لا
</p>
<p style="direction:rtl;">ينعزل . و اگر در اجتماعات بالذّات حاضر نشود نائب و وكيلی تعيين فرمايد . و اگر
</p>
<p style="direction:rtl;">چنانچه عضوی از اعضاء گناهی ارتكاب نمايد كه در حقّ عموم ضرری حاصل شود وليّ امر
</p>
<p style="direction:rtl;">اللّه صلاحيّت اخراج او دارد بعد ملّت شخص ديگر انتخاب نمايد. اين بيت عدل مصدر
</p>
<p style="direction:rtl;">تشريعست و حكومت قوّه تنفيذ . تشريع بايد مؤيّد تنفيذ گردد و تنفيذ بايد ظهير
</p>
<p style="direction:rtl;">و معين تشريع شود تا از ارتباط و التيام اين دو قوّت بنيان عدل و انصاف متين و
</p>
<p style="direction:rtl;">رزين گردد و اقاليم جنّة النّعيم و بهشت برين شود . ربّ وفّق احبّاءك علی الثّبوت علی
</p>
<p style="direction:rtl;">دينك و السّلوك فی سبيلك و الاستقامة علی أمرك و أيّدهم علی مقاومة النّفس و
</p>
<p style="direction:rtl;">الهوی و اتّباع نور الهدی. انّك أنت المقتدر العزيز القيّوم و انّك أنت الكريم العزيز الوهّاب .
</p>
<p style="direction:rtl;">ای ياران عبدالبهاء، محض الطاف بی پايان حضرت يزدان بتعيين حقوق اللّه بر
</p>
<p style="direction:rtl;">عباد خويش منّت گذاشت و الّا حقّ و بندگانش مستغنی از كائنات بوده و اللّه غنيٌّ عن
</p>
<p style="direction:rtl;">العالمين . امّا مفروضی حقوق سبب ثبوت و رسوخ نفوس و بركت در جميع شئون گردد. و
</p>
<p style="direction:rtl;">حقوق اللّه راجع به وليّ امر اللّه است تا در نشر نفحات اللّه و ارتفاع كلمة
</p>
<p style="direction:rtl;">اللّه و اعمال خيريّه و منافع عموميّه صرف گردد.
</p>
<p style="direction:rtl;">ص ١٧
</p>
<p style="direction:rtl;">ای احبّای الهی، بايد سرير سلطنت هر تاجدار عادليرا خاضع گرديد و سدّه
</p>
<p style="direction:rtl;">ملوكانی هر شهريار كامل را خاشع شويد به پادشاهان در نهايت صداقت و امانت خدمت
</p>
<p style="direction:rtl;">نمائيد و مطيع و خير خواه باشيد و در امور سياسی بدون اذن و اجازه از ايشان
</p>
<p style="direction:rtl;">مداخله ننمائيد زيرا خيانت با هر پادشاه عادلی خيانت با خدا است هذه نصيحة منّی
</p>
<p style="direction:rtl;">و فرض عليكم من عند اللّه فطوبی للعاملين.) ع ع)
</p>
<p style="direction:rtl;">اين ورقه مدّتی در زير زمين محفوظ بود رطوبت در آن تأثير نموده چون بيرون
</p>
<p style="direction:rtl;">آورده شد ملاحظه گرديد كه رطوبت بعضی مواقع آنرا تأثير نموده و چون بقعه
</p>
<p style="direction:rtl;">مباركه در اشدّ انقلاب بود ورقه بحال خود گذاشته شد ) .ع ع )
</p>
<p style="direction:rtl;">هو اللّه
</p>
<p style="direction:rtl;">ربّ و رجائی و معينی و منائی و مجيری و معينی و ملاذی . ترانی غريقاً فی بحار
</p>
<p style="direction:rtl;">المصائب القاصمة للظّهور و الرّزايا المضيّقة للصّدور و البلايا المشتّتة
</p>
<p style="direction:rtl;">للشّمل و المحن و الآلام المفرّقة للجمع . و أحاطتنی الشّدائد من جميع الجهات
</p>
<p style="direction:rtl;">و أحدقت بی المخاطر من كلّ الاطراف
</p>
<p style="direction:rtl;">ص ١٨
</p>
<p style="direction:rtl;">خائضاً غمار الطّامّة الكبری واقعاً فی بئر لاقرار لها مضطهداً من الاعداء و
</p>
<p style="direction:rtl;">محترقا فی نيران البغضاء من ذوی القربی الّذين أخذت منهم العهد الوثيق و
</p>
<p style="direction:rtl;">الميثاق الغليظ أن يتوجّهوا بالقلوب الی هذا المظلوم و يدفعوا عنّی كلّ جهول و
</p>
<p style="direction:rtl;">ظلوم و يرجعوا ما اختلفوا فی الكتاب الی هذا الفريد الوحيد حتّی يظهر لهم
</p>
<p style="direction:rtl;">الصّواب و يندفع الشّبهات و تنتشر الآيات البيّنات . و لكنّهم يا الهی تراهم
</p>
<p style="direction:rtl;">بعينك الّتی لا تنام نقضوا الميثاق و نكصوا علی الاعقاب و نكثوا العهد بكلّ
</p>
<p style="direction:rtl;">بغض و شقاق و قاموا علی النّفاق و اشتدّ بذلك السّاق بالسّاق و قاموا علی قصم ظهری
</p>
<p style="direction:rtl;">و كسر أزری بظلم لا يطاق و نشروا أوراق الشّبهات و افتروا عليّ بكلّ كذب و
</p>
<p style="direction:rtl;">اعتساف . و لم يكتفوا بذلك بل زعيمهم تجاسر يا الهی بتحريف الكتاب و تبديل فصل
</p>
<p style="direction:rtl;">الخطاب و تبعيض آثار قلمك الأعلی و تلصيق ما كتبته بحقّ اوّل ظالم ظلمك و انكرك
</p>
<p style="direction:rtl;">و كفر بآياتك الكبری بما انزلته بحقّ عبدك المظلوم فی الآفاق حتّی يخدع النّاس و
</p>
<p style="direction:rtl;">يوسوس فی صدور اهل الاخلاص كما أقرّ و اعترف به زعيمهم الثّانی بخطّه و ختمه و
</p>
<p style="direction:rtl;">نشره فی الآفاق . فهل يا الهی ظلم أعظم من هذا و لم يكتفوا بذلك بل سعوا بكلّ
</p>
<p style="direction:rtl;">فساد و عناد و كذب و بهتان و افتراء و ازدراء عند الحكومة بهذا القطر و سائر
</p>
<p style="direction:rtl;">الجهات و نسبوا اليّ الفساد و ملأوا الآذان بما يشمئز منه
</p>
<p style="direction:rtl;">ص ١٩
</p>
<p style="direction:rtl;">الاسماع . فخشيت الحكومة و خاف السّلطان و توهّم الاعيان فضاقت الصّدور و تشوّشت
</p>
<p style="direction:rtl;">الامور و اضطربت النّفوس و اضطرمت نيران الحسرة و الاحزان فی القلوب و
</p>
<p style="direction:rtl;">تزلزلت و تفرّقت أركان الاوراق المقدّسة و سالت أعينهنّ بالعبرات و صعدت من
</p>
<p style="direction:rtl;">قلوبهنّ الزّفرات و احترقت أحشائهنّ بنار الحسرات حزناً علی عبدك المظلوم بايدی
</p>
<p style="direction:rtl;">هؤلاء الاقرباء الاعداء.
</p>
<p style="direction:rtl;">تری يا الهی يبكی عليّ كلُّ الاشياء و يفرح ببلائی ذَوو القربی. فو عزّتك يا
</p>
<p style="direction:rtl;">الهی بعض الاعداء رثوا علی ضرّی و بلائی و بكوا بعض الحسّاد علی كربتی و غربتی و
</p>
<p style="direction:rtl;">ابتلائی لأنّهم لم يروا منّی الّا كلّ مودّة و اعتناء و لم يشاهدوا من عبدك الّا
</p>
<p style="direction:rtl;">الرّأفة و الولاء . فلمّا رأَونی خائضاً فی عباب المصائب و البلاء و هدفاً لسهام
</p>
<p style="direction:rtl;">القضاء رقُّوا لی و تدمّعت اعينهم بالبكاء و قالوا نشهد باللّه بانّنا ما رأينا
</p>
<p style="direction:rtl;">منه الّا وفاء و عطاء و الرّأفة الكبری و لكنّ النّاقضين النّاعقين زادوا فی البغضاء
</p>
<p style="direction:rtl;">و استبشروا بوقوعی فی المحنة العظمی و شمّروا عن السّاق و اهتزّوا طرباً من حصول
</p>
<p style="direction:rtl;">حوادث محزنة للقلوب و الأرواح . ربّ انّی ادعوك بلسانی و جنانی أن لا تؤاخذ هم
</p>
<p style="direction:rtl;">بظلمهم و اعتسافهم و نفاقهم و شقاقهم لأنّهم جهلاء بلهاء سفهاء لا يفرّقون بين
</p>
<p style="direction:rtl;">الخير و الشّرّ و لا يميّزون العدل و الأنصاف عن الفحشاء و المنكر و الاعتساف
</p>
<p style="direction:rtl;">يتّبعون شهوات انفسهم و يقتدون
</p>
<p style="direction:rtl;">ص ٢٠
</p>
<p style="direction:rtl;">بأنقصهم و أجهلهم . ربّ ارحمهم و احفظهم من البلاء بهذا الاثناء و اجعل جميع
</p>
<p style="direction:rtl;">المحن و الآلام لعبدك الواقع فی هذه البئر الظّلماء و خصّصنی بكلّ بلاء و اجعلنی
</p>
<p style="direction:rtl;">فداء لجميع الأحبّاء فديتهم بروحی و ذاتی و نفسی و كينونتی و هويّتی و حقيقتی يا ربّی الأعلی.
</p>
<p style="direction:rtl;">الهی الهی انّی اكبّ بوجهی علی تراب الذّلّ و الانكسار و ادعوك بكلّ تضرّع و
</p>
<p style="direction:rtl;">ابتهال ان تغفر لكلّ من آذانی و تعفو عن كلّ من أرادنی بسوء و اهاننی و تبدّل
</p>
<p style="direction:rtl;">سيّئات كلّ من ظلمنی بالحسنات و ترزقهم من الخيرات و تقدّر لهم كلّ المبرّات و
</p>
<p style="direction:rtl;">تنقذ هم من الحسرات و تقدّر لهم كلّ راحة و رخاء و تختصّهم بالعطاء و
</p>
<p style="direction:rtl;">السّرّاء انّك انت المقتدر العزيز المهيمن القيّوم.
</p>
<p style="direction:rtl;">ای ياران عزيز، الآن من در خطری عظيمم و اميد ساعتی از حيات مفقود و ناچار بتحرير اين 
</p>
<p style="direction:rtl;">ورقه پرداختم حفظاً لأمر اللّه و صيانة لدينه و حفظاً لكلمته و صوناً لتعاليمه . اين نفس مظلوم قسم
</p>
<p style="direction:rtl;">بجمال قدم با نفسی ملال نداشته و ندارم و كدری در دل نگرفتم و كلمه ئی جز ذكر خير
</p>
<p style="direction:rtl;">نخواهم ولكن تكليف شديد دارم و ناچار و مجبورم كه حفظ و صون و وقايه امر
</p>
<p style="direction:rtl;">اللّه نمايم. لهذا در نهايت تحسّر و اسف وصيّت مينمايم كه امر اللّه را محافظه
</p>
<p style="direction:rtl;">نمائيد و شريعت اللّه را صيانت كنيد و از اختلاف نهايت استيحاش بفرمائيد. اساس
</p>
<p style="direction:rtl;">ص ٢١
</p>
<p style="direction:rtl;">عقائد اهل بها روحی لهم الفداء: حضرت ربّ اعلی مظهر وحدانيّت و فردانيّت الهيّه و
</p>
<p style="direction:rtl;">مبشّر جمال قدم، حضرت جمال ابهی روحی لأحبّائه الثّابتين فدا مظهر كلّيّه الهيّه و
</p>
<p style="direction:rtl;">مطلع حقيقت مقدّسه ربّانيّه و مادون كلّ عباد له و كلّ بأمره يعملون . مرجع كلّ كتاب
</p>
<p style="direction:rtl;">اقدس و هر مسئله غير منصوصه راجع به بيت عدل عمومی بيت عدل آنچه بالاتّفاق و يا
</p>
<p style="direction:rtl;">باكثريّت آراء تحقّق يابد همان حقّ و مراد اللّه است . من تجاوز عنه فهو ممّن أحبّ
</p>
<p style="direction:rtl;">الشّقاق و أظهر النّفاق و اعرض عن ربّ الميثاق. ولی مراد بيت العدل عموميست كه از
</p>
<p style="direction:rtl;">طرف جميع بلاد انتخاب شود . يعنی شرق و غرب احبّاء كه موجودند بقاعده انتخاب
</p>
<p style="direction:rtl;">مصطلحه در بلاد غرب نظير انگليس اعضائی انتخاب نمايند و آن اعضاء در محلّی اجتماع
</p>
<p style="direction:rtl;">كنند و در آنچه اختلاف واقع يا مسائل مبهمه و يا مسائل غير منصوصه مذاكره نمايند
</p>
<p style="direction:rtl;">و هر چه تقرّر يابد همان مانند نصّ است . و چون بيت عدل واضع قوانين غير منصوصه از
</p>
<p style="direction:rtl;">معاملاتست ناسخ آن مسائل نيز تواند بود . يعنی بيت عدل اليوم در مسئله ئی قانونی
</p>
<p style="direction:rtl;">نهد و معمول گردد ولی بعد از صد سال حال عمومی تغيير كلّی حاصل نمايد اختلاف
</p>
<p style="direction:rtl;">ازمان حصول يابد بيت عدل ثانی تواند آن مسئلهء قانونيّه را تبديل بحسب اقتضای
</p>
<p style="direction:rtl;">زمان نمايد زيرا نصّ صريح الهی نيست واضع بيت عدل ناسخ نيز بيت عدل.
</p>
<p style="direction:rtl;">ص ٢٢
</p>
<p style="direction:rtl;">باری از اساس اعظم امر اللّه اجتناب و ابتعاد از ناقضين است، زيرا بكلّی امر
</p>
<p style="direction:rtl;">اللّه را محو و شريعة اللّه را سحق و جميع زحماترا هدر خواهند داد . ای ياران
</p>
<p style="direction:rtl;">بايد رحم بر حضرت اعلی و وفا بجمال مبارك نمود ، و بجميع قوی كوشيد كه جميع
</p>
<p style="direction:rtl;">اين بلايا و محن و صدمات و خونهای پاك كه در سبيل الهی مسفوك شده هدر نرود. و شما
</p>
<p style="direction:rtl;">ميدانيد كه مركز نقض ميرزا محمّد علی و اعوانش چه كردند. يك كار اين شخص تحريف
</p>
<p style="direction:rtl;">كتابست كه الحمدللّه كلّ ميدانند و مثبوت و واضح و بشهادت برادرش ميرزا بديع
</p>
<p style="direction:rtl;">اللّه كه بخط و مهرش موجود و مطبوع مثبوت است. و اين يك سيّئه از سيّئات او است ،
</p>
<p style="direction:rtl;">ديگر آيا انحرافی اعظم از اين انحراف منصوص تصوّر ميشود؟ لا و اللّه . و سيّئات او
</p>
<p style="direction:rtl;">در ورقه مخصوص مرقوم ان شاء اللّه ملاحظه خواهيد نمود . باری، اين شخص
</p>
<p style="direction:rtl;">بنصّ الهی بادنی انحراف ساقط است تا چه رسد بهدم بنيان و نقض عهد و پيمان و تحريف
</p>
<p style="direction:rtl;">كتاب و القای شبهات و افترای بر عبدالبهاء و ادّعاهای ما انزل اللّه بها من
</p>
<p style="direction:rtl;">سلطان و القای فساد و سعی در سفك دم عبدالبهاء و تفاصيل ديگر كه كلّ مطّلعيد. ديگر
</p>
<p style="direction:rtl;">معلوم است كه اين شخص اگر رخنه ئی در امر نمايد بكلّی امر اللّه را محو و نابود
</p>
<p style="direction:rtl;">نمايد . زنهار از تقرّب باين شخص كه از تقرّب بنار بد تر است . سبحان اللّه ميرزا بديع اللّه بعد از آنكه
</p>
<p style="direction:rtl;">ص ٢٣
</p>
<p style="direction:rtl;">بخط خويش نقض اين شخص را اعلان نمود و تحريف كتاب او را اعلان كرد چون ايمان و
</p>
<p style="direction:rtl;">پيمان و متابعت عهد و ميثاق را موافق اجرای هوای نفسانی خويش نيافت پشيمان شد
</p>
<p style="direction:rtl;">و اظهار ندامت كرد و در سرّ خواست كه اوراق مطبوع خويش را جمع نمايد و با مركز
</p>
<p style="direction:rtl;">نقض سرّاً مؤانست جست و حوادث در خانه و اندرون را يوميّاً باو ميرساند و در اين
</p>
<p style="direction:rtl;">فسادهای اخير مدخل كلّی دارد . الحمدللّه امور منتظم شده بود و ياران قدری راحت
</p>
<p style="direction:rtl;">شده بودند از روزيكه دوباره داخل ما شد فساد دوباره از سر گرفت و بعضی اطوار
</p>
<p style="direction:rtl;">و تحريكات فساديّه او در ورق مخصوص مرقوم ميگردد . مقصود اينست كه ياران عهد و
</p>
<p style="direction:rtl;">پيمان بايد بيدار باشند كه مبادا بعد از اين مظلوم اين شخص محرك متحرك رخنه نمايد
</p>
<p style="direction:rtl;">و سرّاً القای شبهات و فساد كند و بكلّی امر اللّه را از ريشه بر اندازد . البتّه
</p>
<p style="direction:rtl;">صد البتّه از معاشرت او احتراز نمائيد و دقّت نمائيد و متوجّه باشيد و جستجو و
</p>
<p style="direction:rtl;">فحص نمائيد كه اگر نفسی را سرّاً جهراً با او ادنی مناسبتی آن شخص را نيز از ميان
</p>
<p style="direction:rtl;">خودتان خارج كنيد زيرا فساد و فتن ميشود . 
</p>
<p style="direction:rtl;">ای احبّای الهی، بجان بكوشيد تا امر اللّه را از هجوم نفوس غير مخلصه محافظه نمائيد زيرا چنين 
</p>
<p style="direction:rtl;">نفوس سبب ميشوند كه جميع امور مستقيمه مُعوج ميگردد و مساعی خيريّه بر عكس نتيجه ميدهد .
</p>
<p style="direction:rtl;">ص ٢٤
</p>
<p style="direction:rtl;">الهی الهی أُشهدك و أَنبياءك و رسلك و أَولياءك و أَصفياءك بأَنّی اتممت الحجّة علی
</p>
<p style="direction:rtl;">احبّائك و بيّنت لهم كلّ شیءٍ حتّی يحافظوا علی دينك و الطّريقة المستقيمة و شريعتك
</p>
<p style="direction:rtl;">النّوراء. انّك انت المطّلع العليم. ) ع ع)
</p>
<p style="direction:rtl;">هو اللّه الشّاهد الكافي
</p>
<p style="direction:rtl;">ربّ و محبوبی و مقصودی انّك لتعلم و تری ما ورد علی عبدك المتذلّل بباب أحديّتك و
</p>
<p style="direction:rtl;">ما جنی عليه اهل الجفاء النّاقضون لميثاق فردانيّتك النّاكثون لعهد حضرة
</p>
<p style="direction:rtl;">رحمانيّتك. انّه ما من يوم الّا رمونی بسهام البغضاء و ما من ليل الّا و بيّتوا
</p>
<p style="direction:rtl;">يشاورون فی ضرّی فی السّرّ و الخفی و ما من صباح الّا ارتكبوا ما ناح به
</p>
<p style="direction:rtl;">الملأ الأعلی و ما من مساء الّا ان سلّوا عليّ سيف الاعتساف و رشقونی بنصال
</p>
<p style="direction:rtl;">الافتراء عند الاشقياء. مع ذلك صبر عبدك المتذلّل اليك و احتمل منهم كلّ بلاء و
</p>
<p style="direction:rtl;">أذًی مع قدرته علی ازهاق كلمتهم و اخماد جمرتهم و اطفاء نيران طغيانهم بقوّتك و
</p>
<p style="direction:rtl;">قدرتك . و تری يا الهی لم يزدهم صبری و تحمّلی و صمتی الّا ظلماً و عتوّاً و
</p>
<p style="direction:rtl;">استكباراً . فو عزّتك يا محبوبی طغوا و بغوا حتّی لم يدعونی آناً مستريح الفؤاد ساكن الجأش
</p>
<p style="direction:rtl;">ص ٢٥
</p>
<p style="direction:rtl;">حتّی اقوم علی اعلاء كلمتك كما ينبغی بين الوری و اخدم عتبة قدسك بقلب طافح
</p>
<p style="direction:rtl;">بسرور اهل ملكوت الابهی . ربّ قد طفح عليَّ كأس البلاء و اشتدّت اللّطمات عليّ
</p>
<p style="direction:rtl;">من جميع الجهات و تتابعت سهام الرّزيّة و توالت أسنّة المصيبة فعجزت من الشّدائد
</p>
<p style="direction:rtl;">و وهنت منّی القوی من هجوم الشّارد و الوارد من الاعداء و انا فريد و وحيد فی
</p>
<p style="direction:rtl;">هذه الموارد. ربّ ارحمنی و ارفعنی اليك و اسقنی كأس الفداء فقد ضاقت عليّ الارض
</p>
<p style="direction:rtl;">برحبها . انّك انت الرّحمن الرّحيم و انّك انت الفضّال الكريم)ع ع)
</p>
<p style="direction:rtl;">ای دوستان حقيقی صميمی با وفای اين مظلوم، در نزد كلّ معلوم و مشهود است كه اين
</p>
<p style="direction:rtl;">مظلوم مسجون بعد از صعود نيّر آفاق با نهايت احتراق از فراق در چه مصائب و بلائی
</p>
<p style="direction:rtl;">از دست ناقضين ميثاق افتاد. جميع اعداء حقّ در كلّ نقاط عالم افول شمس حقيقت را
</p>
<p style="direction:rtl;">غنيمت شمردند دفعة بكمال قوّت هجوم كردند . در چنين حالتی و مصيبتی ناقضان
</p>
<p style="direction:rtl;">بمنتهای اعتساف بر اذيّت و بغضاء قيام نمودند و در هر دمی صد هزار جفا روا داشتند
</p>
<p style="direction:rtl;">و بفساد عظيم و هدم بنيان پيمان قيام نمودند . و اين مظلوم مسجون بكمال همّت بستر
</p>
<p style="direction:rtl;">و كتمان می‌پرداخت كه شايد ندامت نمايند و پشيمان گردند. ولی صبر و تحمّل اين جفا
</p>
<p style="direction:rtl;">سبب ازدياد جرأت و جسارت اهل طغيان گشت تا آنكه بخط
</p>
<p style="direction:rtl;">ص ٢٦
</p>
<p style="direction:rtl;">خويش اوراق شبهات مرقوم نمودند و در جميع آفاق مطبوعاً انتشار دادند و گمان
</p>
<p style="direction:rtl;">كردند كه اينگونه هذيان سبب انعدام عهد و پيمان گردد. اين بود كه احبّای الهی در
</p>
<p style="direction:rtl;">كمال ثبوت و وثوق مبعوث شدند و بقوّتی ملكوتی و قدرتی جبروتی و تأييدی آسمانی و
</p>
<p style="direction:rtl;">توفيقی صمدانی و موهبتی ربّانی مقاومت اعدای ميثاق نمودند و رساله شبهات و اوراق
</p>
<p style="direction:rtl;">ناريّه را ببراهين قاطعه و ادلّه واضحه و نصوص الهيّه قريب بهفتاد رساله جواب
</p>
<p style="direction:rtl;">دادند . فرجع كيدُ مركز النّقض الی نحره و باء بغضب من اللّه و ضربت عليه الذّلّة و
</p>
<p style="direction:rtl;">الهوان الی يوم القيام . فتبّاً و سحقاً و ذلّاً لقوم سوء اخسرين . و چون خائب و خاسر
</p>
<p style="direction:rtl;">از احبّای الهی گشتند و علم ميثاقرا در جميع آفاق افراخته ديدند و قوّت پيمان حضرت
</p>
<p style="direction:rtl;">رحمن را مشاهده نمودند نار حسد چنان غليان نمود كه بيان نتوان و بكمال همّت و
</p>
<p style="direction:rtl;">قوّت و بغض و عداوت ره ديگر گرفتند و سبيل ديگر پيمودند و رائی ديگر زدند .
</p>
<p style="direction:rtl;">در فكر آن افتادند كه نائرهء فساد در نزد حكومت افروزند و اين مظلوم مسجونرا مفسد
</p>
<p style="direction:rtl;">و معاند دولت و مبغض و معادی سرير سلطنت قلم دهند كه شايد عبدالبهاء معدوم
</p>
<p style="direction:rtl;">و مقتول گردد و ميدانی از برای دشمنان پيمان بدست آيد جولانی نمايند و سمندی
</p>
<p style="direction:rtl;">بدوانند و جميع را بخسران اندازند و بنيان امر اللّه را بكلّی از بنياد براندازند. زيرا روش و سلوك اين حزب
</p>
<p style="direction:rtl;">ص ٢٧
</p>
<p style="direction:rtl;">كذب بقسمی و رسمی كه تيشه بر شجره مباركه است در اندك ايّامی امر اللّه و
</p>
<p style="direction:rtl;">كلمة اللّه و خويش را اگر فرصت يابند محو و نابود كنند. لهذا بايد احبّای الهی
</p>
<p style="direction:rtl;">بكلّی از آنان اجتناب و احتراز نمايند و دسايس و وساوس ايشانرا مقاومت كنند و
</p>
<p style="direction:rtl;">شريعة اللّه و دين اللّه را محافظه نمايند و جميع ياران بنشر نفحات اللّه
</p>
<p style="direction:rtl;">پردازند و بتبليغ كوشند . اگر نفسی و يا محفلی از محافل مانع نشر انوار ايقان
</p>
<p style="direction:rtl;">گردد احبّا آنانرا نصيحت كنند كه اعظم موهبت الهيّه تبليغ است و سبب تأييد و
</p>
<p style="direction:rtl;">اوّل تكليف ماست، چگونه از اين موهبت باز مانيم؟ تا جان و مال و راحت و آسايش خويش
</p>
<p style="direction:rtl;">را فدای جمال ابهی نمائيم و تبليغ امر اللّه كنيم ولی بحكمت مذكوره در
</p>
<p style="direction:rtl;">كتاب نه پرده دری و عليكم البهاء الأبهی .
</p>
<p style="direction:rtl;">ای ياران با وفای عبدالبهاء، بايد فرع دو شجره مباركه و ثمره دو سدره
</p>
<p style="direction:rtl;">رحمانيّه شوقی افندی را نهايت مواظبت نمائيد كه غبار كدر و حزنی بر خاطر نورانيش
</p>
<p style="direction:rtl;">ننشيند و روز بروز فرح و سرور و روحانيّتش زياده گردد تا شجره بارور شود. زيرا
</p>
<p style="direction:rtl;">اوست وليّ امر اللّه بعد از عبدالبهاء و جميع افنان و ايادی و احبّای الهی
</p>
<p style="direction:rtl;">بايد اطاعت او نمايند و توجّه باو كنند . من عصی امره فقد عصی اللّه و من أعرض عنه
</p>
<p style="direction:rtl;">فقد أعرض عن اللّه و من أنكره فقد انكر الحقّ.
</p>
<p style="direction:rtl;">ص ٢٨
</p>
<p style="direction:rtl;">اين كلماترا مبادا كسی تأويل نمايد و مانند بعد از صعود هر ناقض ناكثی
</p>
<p style="direction:rtl;">بهانه ئی كند و علم مخالفت بر افرازد و خود رائی كند و باب اجتهاد باز نمايد .
</p>
<p style="direction:rtl;">نفسی را حقّ رائی و اعتقاد مخصوصی نه، بايد كلّ اقتباس از مركز امر و بيت عدل
</p>
<p style="direction:rtl;">نمايند . و ما عدا هما كلّ مخالف فی ضلال مبين . و عليكم البهاء الأبهی .
</p>
<p style="direction:rtl;">) عبدالبهاء عباس)
</p>
<p style="direction:rtl;">******************************
</p>
<p style="direction:rtl;">******************
</p>
<p style="direction:rtl;">ص ٢٩
</p>
<p style="direction:rtl;">پس از استئذان و تصويب و اجازه محفل روحانی مصر و دقّت در صحّت و مقابله با عكس
</p>
<p style="direction:rtl;">دسخط مبارك اين بنده درگاه ميرزا ابوالقاسم گلستانهء شيرازی موفّق بطبع گرديد و
</p>
<p style="direction:rtl;">مجّاناً تقديم خواهد شد . فی يوم المسائل من شهر العظمة سنه ٨١ موافق ٢٧ شوّال سنه ١٣٤٢
</p>
</body>
</html>