<!DOCTYPE html><html lang="en" dir="ltr">
<head>
    <meta charset="utf-8"/>
    <title>Title</title>

    <meta name="title" content="مقاله شخصی سیّاح"/>
    <meta name="acronym" content=""/>
    <meta name="description" content=""/>
    <meta name="subject" content=""/>
    <meta name="language" content=""/>
    <meta name="created" content="2004-02-04T07:16:00"/>
    <meta name="modified" content=""/>
    <meta name="author" content="حضرت عبدالبهاء"/>
    <meta name="publisher" content="FFA"/>
    <meta name="publisher-url" content="firm-foundation.org"/>
    <meta name="original-language" content=""/>
    <meta name="translator" content=""/>

    <link rel="stylesheet" type="text/css" href="../_assets/global/base.css"/>
    <!-- <link rel='stylesheet' type='text/css' href='assets/{acronym}.css'> -->
</head>

<body>
<p style="direction:rtl;">حضرت عبدالبهاء
</p>
<p style="direction:rtl;">مقاله شخصی سيّاح 
</p>
<p style="direction:rtl;">که در تفصيل قضيّهء باب نوشته است
</p>
<p style="direction:rtl;">مؤسّسه مطبوعات امری آلمان
</p>
<p style="direction:rtl;">لجنه ملّی نشر آثار امری بلسان فارسی و عربی 
</p>
<p style="direction:rtl;">ص ۱
</p>
<p style="direction:rtl;">هوالله تعالی شأنه العزيز
</p>
<p style="direction:rtl;">در خصوص شخص معروف به باب و حقيقت احوال اين طايفه روايات 
</p>
<p style="direction:rtl;">مختلفه و تفاصيل متباينه در السن و افواه ناس و صحائف تاريخ و اوراق
</p>
<p style="direction:rtl;">حوادث ايران و اروپ مندرج است.لکن از تباين و تخالف اقوال و 
</p>
<p style="direction:rtl;">روايات هيچ يک چنانچه بايد اعتماد را نشايد. بعضی بنهايت ذمّ و 
</p>
<p style="direction:rtl;">قدح زبان گشودند و بعضی از اوراق حوادث اجنبيّه در معرض مدح 
</p>
<p style="direction:rtl;">سخنی راندند و حزبی مسموعات خويش را نگاشتند و تعرّضی بذمّ 
</p>
<p style="direction:rtl;">و مدح ننمودند. و چون اين روايات مختلفه در ساير اوراق مذکور و 
</p>
<p style="direction:rtl;">بيانش سبب تطويل، لهذا آنچه تعلّق بتاريخ اين کيفيّت دارد و در 
</p>
<p style="direction:rtl;">اوقات سياحت در جميع ممالک ايران از دور و نزديک بمنتهای تدقيق 
</p>
<p style="direction:rtl;">از خارج و داخل و آشنا و بيگانه جستجو شده و متّفق عليه بی غرضان 
</p>
<p style="direction:rtl;">بوده ، به اختصار مرقوم ميگردد تا تشنگان سر چشمهء معارف را که 
</p>
<p style="direction:rtl;">طالب اطّلاع هر وقايع هستند مختصر معلوماتی از اين قضيّه حاصل گردد . 
</p>
<p style="direction:rtl;">باب جوانی بود تاجر از سلاله طاهره. در سنهء هزار و دويست و سی و 
</p>
<p style="direction:rtl;">پنج، روز اوّل محرّم متولّد و چون بعد از چند سال والدش سيّد محمّد
</p>
<p style="direction:rtl;">رضا فوت شد، در شيراز در آغوش خالش ميرزا سيّد علی تاجر پرورش 
</p>
<p style="direction:rtl;">يافته، بعد از بلوغ در ابوشهر، اوّل بشراکت خال و بعد مستقّلاً به 
</p>
<p style="direction:rtl;">تجارت مشغول بوده و به حسب آنچه از او مشهود بود مشهور به 
</p>
<p style="direction:rtl;">ص ۲
</p>
<p style="direction:rtl;">تديّن و تعبّد و صلاح و تقوی و باين صفات منظور نظر ناس بوده و
</p>
<p style="direction:rtl;">در سنه هزار و دويست و شصت در سنّ بيست و پنج در شيراز در روش 
</p>
<p style="direction:rtl;">و حرکت و اطوار و حالات او آثاری نمودار شد که آشکار گرديد 
</p>
<p style="direction:rtl;">شوری در سر و پروازی ديگر در زير پر دارد. آغاز گفتار نمود و مقام
</p>
<p style="direction:rtl;">بابيّت اظهار و از کلمه بابيّت مراد او چنان بود که من واسطه فيوضات 
</p>
<p style="direction:rtl;">از شخص بزرگواری هستم که هنوز در پس پردهء عزّت است و دارندهء
</p>
<p style="direction:rtl;">کمالات بی حصر و حدّ، به اراده او متحرّکم و به حبل ولايش متمسّک .
</p>
<p style="direction:rtl;">و در نخستين کتابی که در تفسير سورهء يوسف مرقوم نموده، در جميع
</p>
<p style="direction:rtl;">مواضع آن خطابهائی به آن شخص غايب که از او مستفيد و مستفيض 
</p>
<p style="direction:rtl;">بوده، نموده و استمداد در تمهيد مبادی خويش جسته و تمنّای فدای
</p>
<p style="direction:rtl;">جان در سبيل محبّتش نموده، از جمله اين عبارت است :
</p>
<p style="direction:rtl;">"يا بقيّة اللّه قد فديت بکلّی لک و رضيت السّبّ فی سبيلک و ما تمنّيت 
</p>
<p style="direction:rtl;">الّا القتل فی محبّتک و کفی باللّه العليّ معتصماً قديماً."
</p>
<p style="direction:rtl;">و همچنين تأليفات کثيره در شرح و تفسير آيات قرانيّه و خطب و
</p>
<p style="direction:rtl;">مناجات عربيّه نموده تشويق و تحريص بانتظار طلوع آن شخص
</p>
<p style="direction:rtl;">کرده و اين کتب را صحائف الهاميّه و کلام فطری ناميده و عند
</p>
<p style="direction:rtl;">التّحقيق معلوم شد که دعوای وحی فرشته نداشته و چون در ميان مردم 
</p>
<p style="direction:rtl;">مشهور بعدم تعليم و تعلّم بوده، در نظر ناس اين قضيّه خارق العاده 
</p>
<p style="direction:rtl;">جلوه کرده، بعضی از ناس باو گرويدند و جمهور انکار شديد اظهار
</p>
<p style="direction:rtl;">ص ۳
</p>
<p style="direction:rtl;">نمودند و جميع علمای مجتهدين و فقهای معتبرين که صاحب مسند و
</p>
<p style="direction:rtl;">محراب و منبر بودند بر قلع و قمع او هم عهد و پيمان شدند مگر بعضی 
</p>
<p style="direction:rtl;">از علمای طايفه شيخيّه که معتکف و گوشه نشين و حسب المسلک
</p>
<p style="direction:rtl;">دائماً در جستجوی شخص عظيم و فريد و امين بودند و به اصطلاح
</p>
<p style="direction:rtl;">خويش رکن رابع و مرکز سنوح حقايق دين مبين شمرند .
</p>
<p style="direction:rtl;">از آن جمله ملّا حسين بشروئی و ميرزا احمد ازغندی و ملّا صادق 
</p>
<p style="direction:rtl;">مقدّس و شيخ ابوتراب اشتهاردی و ملاّ يوسف اردبيلی و ملّا جليل 
</p>
<p style="direction:rtl;">ارومی و ملّا مهدی کندی و شيخ سعيد هندی و ملّا علی بسطامی و 
</p>
<p style="direction:rtl;">امثال آنها اقبال به او جستند و به اطراف ايران منتشر شدند و خود 
</p>
<p style="direction:rtl;">باب عزم طواف بيت اللّه نموده، بعداز مراجعت چون خبر ورودش به 
</p>
<p style="direction:rtl;">ابوشهر رسيد گفتگو بسيار شد و جوش و خروش غريبی در شهر شيراز
</p>
<p style="direction:rtl;">آشکار گشت. جمهور غفير علما به تکفير پرداختند و فتوای قتل و
</p>
<p style="direction:rtl;">تدمير دادند و حسين خان آجودان باشی را که حاکم فارس بود بر آن
</p>
<p style="direction:rtl;">داشتند که داعيان باب يعنی ملّا صادق مقدّس را تازيانه زد و با ميرزا
</p>
<p style="direction:rtl;">محمّد علی بار فروشی و ملّا علی اکبر اردستانی هر سه را محاسن
</p>
<p style="direction:rtl;">سوزانيده و مهار نموده، در کوچه و بازار گردانيدند و چون علمای 
</p>
<p style="direction:rtl;">ايران مهارت سياسی نداشته، پنداشتند که تشدّد و تعرّض سبب خمودت
</p>
<p style="direction:rtl;">و خاموشی گردد و بادی قمع و فراموشی، و حال آنکه تعرّض به امور 
</p>
<p style="direction:rtl;">وجدانيّه سبب ثبوت و رسوخ گردد و بادی توجّه انظار و نفوس و اين 
</p>
<p style="direction:rtl;">ص ۴
</p>
<p style="direction:rtl;">قضيّه بکرّات و مرّات بتجربه رسيده، لهذا اين سياست سبب شيوع 
</p>
<p style="direction:rtl;">شد و اکثر ناس به جستجو افتادند .
</p>
<p style="direction:rtl;">حاکم فارس به صوابديد علما چند سوار فرستاده، باب را احضار و در
</p>
<p style="direction:rtl;">محضر علما و فضلا توبيخ و عتاب نمود، زبان باز خواست گشود و
</p>
<p style="direction:rtl;">چون باب ردّ توبيخ نمود و مقاومت عظيم، باشاره رئيس لطمه شديد
</p>
<p style="direction:rtl;">زدند و اهانت و تحقير نمودند به قسمی که عمّامه از سر بيفتاد و اثر
</p>
<p style="direction:rtl;">ضرب در چهره نمودار شد . در ختم مجلس قرار مشورت دادند و به 
</p>
<p style="direction:rtl;">ضمانت و کفالت خال حاجی سيّد علی به خانه روانه نمودند و منع از 
</p>
<p style="direction:rtl;">ملاقات خويش و بيگانه .
</p>
<p style="direction:rtl;">روزی او را در مسجد احضار و اصرار و اجبار بر انکار نمودند. بر سر 
</p>
<p style="direction:rtl;">منبر نوعی تکلّم نمود که سبب سکوت و سکون حاضران و ثبوت و
</p>
<p style="direction:rtl;">رسوخ تابعان گرديد و همچه گمان بود که مدّعی وساطت فيض از
</p>
<p style="direction:rtl;">حضرت صاحب الزّمان عليه السّلام است. بعد معلوم و واضح شد که 
</p>
<p style="direction:rtl;">مقصودش بابيّت مدينهء ديگر است و وساطت فيوضات از شخصی ديگر 
</p>
<p style="direction:rtl;">که اوصاف و نعوتش در کتب و صحائف خويش مضمر.
</p>
<p style="direction:rtl;">باری چنانچه ذکر شد از عدم تجربه و مهارت علما در فنون سياسيّه و
</p>
<p style="direction:rtl;">تتابع فتاوی گفتگو زياد شد و تعرّض به باب ولوله در ايران انداخت و
</p>
<p style="direction:rtl;">ص ۵
</p>
<p style="direction:rtl;">سبب ازدياد اشتعال محبّان و اقبال متوقّفان گرديد، چه که از اين
</p>
<p style="direction:rtl;">وقوعات جستجوی ناس زياد شد و در اطراف ايران بعضی از عباد به او
</p>
<p style="direction:rtl;">گرويدند و کار اهمّيّت پيدا نمود به قسمی که خاقان مغفور محمّد شاه
</p>
<p style="direction:rtl;">شخصی را که از مشاهير علما و سادات و مسمّی به سيّد يحيی دارابی
</p>
<p style="direction:rtl;">بود و محلّ ارادت و اعتماد، تعيين فرمود و اسب و خرجی داد که به 
</p>
<p style="direction:rtl;">شيراز رود و بنفسه فحص اين کيفيّت را نمايد.
</p>
<p style="direction:rtl;">سيّد مذکور چون به شيراز رسيد به باب سه مرتبه ملاقات نمود. در
</p>
<p style="direction:rtl;">مجلس اوّل و ثانی به سؤال و جواب گذشت. در مجلس ثالث خواهش 
</p>
<p style="direction:rtl;">تفسير کوثر کرد و چون باب من غير تفکّر و تأمّل تفسيری مفصّل در آن 
</p>
<p style="direction:rtl;">محضر بر کوثر نوشت ، سيّد مذکور شيفته و آشفته او شد و بی ملاحظهء
</p>
<p style="direction:rtl;">عاقبت و انديشهء نتايج اين محبّت يکسر به بروجرد نزد پدر، سيّد جعفر
</p>
<p style="direction:rtl;">شهير کشفی شتافت و او را دلالت کرد و با وجود آنکه دانا و زيرک 
</p>
<p style="direction:rtl;">بود و مراعات مقتضيات وقت را می نمود ، تفصيلات خويش را 
</p>
<p style="direction:rtl;">بی خوف و انديشه به ميرزا لطفعلی پيشخدمت نوشت که او خدمت
</p>
<p style="direction:rtl;">خاقان مغفور عرض کند و خود به اطراف ايران سياحت نمود و در هر
</p>
<p style="direction:rtl;">شهر و منزلی بر رؤس منابر ناس را بقسمی دعوت نمود که ساير 
</p>
<p style="direction:rtl;">علمای اعلام حکم بجنون نمودند و سحر معلوم شمردند و چون خبر
</p>
<p style="direction:rtl;">فتاوای علما و فرياد و ولولهء فقها به زنجان رسيد، ملّا محمّد علی 
</p>
<p style="direction:rtl;">زنجانی مجتهد که شخص شاخصی بود و صاحب قول نافذی، يکی از 
</p>
<p style="direction:rtl;">ص ۶
</p>
<p style="direction:rtl;">معتمدين خويش را بجهت فحص اين قضيّه به شيراز فرستاد . آن 
</p>
<p style="direction:rtl;">شخص از تفاصيل وقوعات چنانچه بايد و شايد اطّلاع يافته، با بعضی 
</p>
<p style="direction:rtl;">تآليف مراجعت نمود و چون کيفيّت وقوعات را مجتهد استماع نمود
</p>
<p style="direction:rtl;">و بر نوشتجات اطّلاع يافت با وجود آنکه عالمی نحرير و متبحّری شهير 
</p>
<p style="direction:rtl;">بود از قضا ديوانه و شيدا شد و در مجلس درس کتب را بر چيد و گفت 
</p>
<p style="direction:rtl;">موسم بهار و باده رسيد و اين عبارت بر زبان راند:" طلب العلم بعد
</p>
<p style="direction:rtl;">الوصول الی المعلوم مذموم " و جميع مريدان خويش را بالای منبر
</p>
<p style="direction:rtl;">دعوت و دلالت نمود و مکتوبی مشعر بر اقرار و اعتراف خويش به 
</p>
<p style="direction:rtl;">باب نوشت. باب در جواب او را به وجوب نماز جمعه دلالت کرد. با 
</p>
<p style="direction:rtl;">وجود آنکه علمای زنجان از دل و جان به وعظ و نصيحت ناس
</p>
<p style="direction:rtl;">بر خاستند ، چاره نتوانستند. عاقبت به رفتن طهران مجبور گشتند و به 
</p>
<p style="direction:rtl;">حضور خاقان مغفور محمّد شاه شکايت بردند و خواهش احضار 
</p>
<p style="direction:rtl;">ملّا محمّد علی به طهران نمودند. امر پادشاهی به احضار صادر و چون 
</p>
<p style="direction:rtl;">به طهران رسيد، او را در محضر علما حاضر ساختند. بعد از مجادلات و 
</p>
<p style="direction:rtl;">مباحثات بسيار چنين روايت کنند که در آن مجلس چيزی بر او وارد 
</p>
<p style="direction:rtl;">نيامد، لهذا خاقان مرحوم يک عصا و پنجاه تومان باو خرجی داده، اذن مراجعت فرمود.
</p>
<p style="direction:rtl;">باری شيوع اين خبر در اکناف و اطراف ايران و ورود بعضی مقبلان به 
</p>
<p style="direction:rtl;">فارس، علما ملاحظه فرمودند که کار اهمّيّت پيدا نموده و چاره از 
</p>
<p style="direction:rtl;">ص ۷
</p>
<p style="direction:rtl;">دست رفته، به حبس و ضرب و تعذيب و تفضيح ثمره حاصل نه. حاکم 
</p>
<p style="direction:rtl;">فارس، حسين خان را دلالت نمودند که اگر اين آتش را خاموشی 
</p>
<p style="direction:rtl;">خواهی و اين رخنه و فتور را سدّ محکمی طلبی، علاج فوری و چارهء
</p>
<p style="direction:rtl;">قطعی قتل باب است و باب جمعيّت زيادی جمع نموده و درخيال
</p>
<p style="direction:rtl;">خروج. حسين خان، عبدالحميد خان داروغه را امر نمود که در نصف
</p>
<p style="direction:rtl;">شب بر خانهء خال باب از اطراف هجوم نمايند و او را با جميع تابعان
</p>
<p style="direction:rtl;">دست بسته حاضر سازند. عبدالحميد خان با جنود در خانه، جز باب و 
</p>
<p style="direction:rtl;">خال و سيّد کاظم زنجانی کسی را نيافت و چون از قضا در آن شب
</p>
<p style="direction:rtl;">علّت وبا و اشتداد حرارت هوا حسين خان را مجبور فرار نمود ، باب را 
</p>
<p style="direction:rtl;">به شرط خروج از شهر رها کرد. در صبح آن شب باب با سيّد کاظم 
</p>
<p style="direction:rtl;">زنجانی از شيراز قصد اصفهان نمودند و پيش او ورود به اصفهان 
</p>
<p style="direction:rtl;">مکتوبی به معتمد الدّوله حاکم ولايت مرقوم نمود و به اطّلاع حکومت
</p>
<p style="direction:rtl;">در محلّی مناسب منزل خواست .
</p>
<p style="direction:rtl;">حاکم محلّ، امام جمعه رامعيّن نمود. چهل روز در آنجا اقامت و روزی
</p>
<p style="direction:rtl;">بحسب خواهش امام در مجلس بی تامّل تفسير والعصر مرقوم نمود.
</p>
<p style="direction:rtl;">چون اين خبر به معتمد رسيد، ديدن از او نمود و سؤال از نبّوت 
</p>
<p style="direction:rtl;">خاصّه . جوابی در اثبات نبّوت خاصّه در همان مجلس مرقوم شد . معتمد 
</p>
<p style="direction:rtl;">امر فرمود که جميع علما جمع شوند و در يک محضر با او مناظره نمايند
</p>
<p style="direction:rtl;">و سؤال و جواب عيناً بدون تحريف به وساطت کاتب مخصوص
</p>
<p style="direction:rtl;">ص ۸
</p>
<p style="direction:rtl;">خويش ثبت شود تا به طهران ارسال شود و آنچه امر و ارادهء پادشاهی 
</p>
<p style="direction:rtl;">بر آن قرار گيرد، مجری شود. علما اين قضيّه را وهن شريعت شمرده ،
</p>
<p style="direction:rtl;">نپذيرفتند و محضری ترتيب نموده، بنگاشتند که اگر در امر اشتباهی 
</p>
<p style="direction:rtl;">باشد، احتياج به اجتماع و سؤال و جواب است، ولی چون مخالفت 
</p>
<p style="direction:rtl;">اين شخص به شرع انور، اشهر از آفتاب است، پس اجراء حکم شرع 
</p>
<p style="direction:rtl;">عين صواب است. معتمد خواست که در محضر خويش محفل اجتماع
</p>
<p style="direction:rtl;">بيارايد تا حقيقت واقع جلوه نمايد و قلوب بياسايد. علمای اعلام و
</p>
<p style="direction:rtl;">فضلای کرام حقارت شرع مبين را نخواستند و مباحثه و مجادله با
</p>
<p style="direction:rtl;">جوان تاجری نپسنديدند، مگر علّامهء فهّامه آقا محمّد مهدی و فاضل 
</p>
<p style="direction:rtl;">اشراقيّين ميرزا حسن نوری .
</p>
<p style="direction:rtl;">مجلس به سؤال بعضی مسائل از فنّ اصول و توضيح و تشريح اقوال 
</p>
<p style="direction:rtl;">ملّاصدرا منتهی شد و چون نتيجه از اين مجلس به جهت حاکم حاصل
</p>
<p style="direction:rtl;">نشد، حکم شديد و فتوای قويّ علمای اعلام مجری نگشت، بلکه فزع 
</p>
<p style="direction:rtl;">عظيم را تسکين سريع خواست و هجوم عام را منع شديد . لهذا صدور
</p>
<p style="direction:rtl;">فرمان به ارسال باب به طهران شيوع داد تا حکم فاصلی حصول يابد و 
</p>
<p style="direction:rtl;">با مجتهد باسلی مقاومت تواند. لهذا او را با جمعی سواران خاصّ
</p>
<p style="direction:rtl;">خويش از اصفهان به خارج فرستاد و چون به مورچه خوار رسيدند به 
</p>
<p style="direction:rtl;">پنهان امر رجوع به اصفهان فرمود و در خلوت سر پوشيدهء خويش مأمن 
</p>
<p style="direction:rtl;">ص ۹
</p>
<p style="direction:rtl;">و مأوی داد و جز خواصّ تابعان و معتمدان معتمد نفسی از باب مطّلع نبود .
</p>
<p style="direction:rtl;">مدّت چهار ماه بر اين منوال گذشت و معتمد به رحمت يزدان پيوست .
</p>
<p style="direction:rtl;">گرگين خان برادر زادهء معتمد به وجود باب در خلوت مطّلع و کيفّيت را
</p>
<p style="direction:rtl;">به وزير اعظم عارض گشت. حاجی ميرزا آقاسی وزير شهير امری صارم 
</p>
<p style="direction:rtl;">صادر نمود و دستور العمل داد که باب را خفيّاً با لباس تبديل در تحت
</p>
<p style="direction:rtl;">محافظت سواران نصيری به دارالخلافه روانه نمايند و چون به کنار گرد 
</p>
<p style="direction:rtl;">رسيد امری جديد از وزير کبير وارد و قريهء کلين را مقرّ و منزل قرار
</p>
<p style="direction:rtl;">فرمودند. در مدّت بيست روز در آنجا بود. بعد باب رساله به پيشگاه 
</p>
<p style="direction:rtl;">حضور شهرياری تقديم و به جهت ظهور حقيقت حال خويش خواهش
</p>
<p style="direction:rtl;">مثول نمود و اسباب حصول فوائد عظيمه شمرد. وزير کبير نپذيرفت و 
</p>
<p style="direction:rtl;">به پيشگاه حضور عرض نمود که موکب همايون در شرف حرکت است 
</p>
<p style="direction:rtl;">و اشتغال به اينگونه امور حال مورث فتور مملکت و شبهه ای نيست که 
</p>
<p style="direction:rtl;">مشاهير علمای دارالخلافه نيز بر وتيرهء علمای اصفهان سلوک نمايند و
</p>
<p style="direction:rtl;">سبب هيجان عموم گردند و به موجب مذهب امام معصوم خون اين سيّد
</p>
<p style="direction:rtl;">را هدر بلکه حلال تر از شير مادر دانند و موکب پادشاهی در سفر و
</p>
<p style="direction:rtl;">حائل و مانعی در نظر نه. شبهه ای نيست که حضور باب باعث فتنهء
</p>
<p style="direction:rtl;">عظمی و فساد اکبر خواهد شد. لهذا علی العجاله رأی صواب چنان 
</p>
<p style="direction:rtl;">است که در مدّت غيبت موکب سلطان از مقرّ سرير شهرياری اين 
</p>
<p style="direction:rtl;">ص ۱۰
</p>
<p style="direction:rtl;">شخص را در قلعهء ماکو مقرّ داد و حصول مثول را معلّق به حين رجوع 
</p>
<p style="direction:rtl;">نمود. مطابق اين رأی مخاطباً للباب دستخطّ اعليحضرت پادشاهی صادر
</p>
<p style="direction:rtl;">شد و از قرار روايت صورت دستخطّ مختصرش اين است :
</p>
<p style="direction:rtl;">" بعد الالقاب، چون موکب همايون در جناح حرکت از طهران است،
</p>
<p style="direction:rtl;">ملاقات بطور شايسته ممکن نه . شما به ماکو رفته، چندی در آنجا توقّف 
</p>
<p style="direction:rtl;">و استراحت نمائيد و به دعاگوئی دولت قاهره مشغول شويد و مقرّر
</p>
<p style="direction:rtl;">داشتيم که در هر حال مراعات و توقير نمايند و چون از سفر بر گرديم شما
</p>
<p style="direction:rtl;">را مخصوص خواهيم خواست ."
</p>
<p style="direction:rtl;">بعد او را با چند سوار از جمله محمّد بيک چپرچی به تبريز و ماکو روانه 
</p>
<p style="direction:rtl;">نمودند. ديگر تابعان باب روايات پيغامهائی کنند که بواسطهء محمّد 
</p>
<p style="direction:rtl;">بيک واقع. از جمله تعهّد شفای پای خاقان مرحوم، لکن بشرط حضور 
</p>
<p style="direction:rtl;">و دفع تسلّط جمهور و منع وزير کبير به تبليغ اين عرايض بحضور 
</p>
<p style="direction:rtl;">پادشاهی چه که خود مدّعی پيری و حاضر مرشدی بود ولی سائرين منکر اين رواياتند .
</p>
<p style="direction:rtl;">باری از بين راه مکتوبی به وزير اعظم مرقوم داشت که مرا از اصفهان 
</p>
<p style="direction:rtl;">به جهت اجتماع با علما و حصول حکم فاصل احضار نموديد، حال چه 
</p>
<p style="direction:rtl;">شد که اين مقصد عزيز مبدّل به ماکو و تبريز گرديد.
</p>
<p style="direction:rtl;">ص ۱۱
</p>
<p style="direction:rtl;">هر چند چهل روز در شهر تبريز توقّف نمودند، علمای اعلام تقرّب 
</p>
<p style="direction:rtl;">نفرمودند و ملاقات جائز ندانستند . بعد حرکت به قلعه ماکو دادند. نه 
</p>
<p style="direction:rtl;">ماه در قلعه منيع که در ذروه آن جبل رفيع واقع ، مأوی دادند و علی 
</p>
<p style="direction:rtl;">خان ماکوئی از فرط محبّت به خاندان نبّوت بقدر مقدور رعايت می 
</p>
<p style="direction:rtl;">نمود و بعضی را اذن معاشرت می داد و چون فضلای مجتهدين
</p>
<p style="direction:rtl;">آذربايجان ملاحظه نمودند که در جميع اطراف تبريز از کثرت ضوضاء
</p>
<p style="direction:rtl;">رستخيز بر خاسته، از حکومت طلب تعزير تابعان و تبعيد باب به قلعهء
</p>
<p style="direction:rtl;">چهريق نمودند. لهذا او را به آن قلعه فرستاده، دست يحيی خان کرد
</p>
<p style="direction:rtl;">سپردند. سبحان اللّه با وجود اين فتاوای علمای عظام و فقهای ذوی 
</p>
<p style="direction:rtl;">الاحترام و اذيّت و زجر شديد از ضرب و نفی و حبس ازجانب حکّام ،
</p>
<p style="direction:rtl;">اين طايفه روز به روز در تزايد بودند و بحث و جدال به قسمی بود که در
</p>
<p style="direction:rtl;">جميع اطراف ايران در محافل و مجالس جز اين گفتگو سخنی نبود و 
</p>
<p style="direction:rtl;">رستخير عظيمی بر خاسته، علمای دين مبين در ولوله و عامّهء ناس در
</p>
<p style="direction:rtl;">فغان و زلزله و محبّين در شعف و هلهله و خود باب اهمّيّتی باين شور 
</p>
<p style="direction:rtl;">و آشوب نداده، در نهايت جذب و وله در اثنای طريق و قلعهء ماکو و
</p>
<p style="direction:rtl;">چهريق شام و سحر بلکه روز و شب خود را بذکر و فکر و اوصاف و 
</p>
<p style="direction:rtl;">نعوت آن شخص غائب حاضر و منظور ناظر خويش حصر نموده بود،
</p>
<p style="direction:rtl;">چنانچه ذکری می نمايد که مضمونش اين است:
</p>
<p style="direction:rtl;">ص ۱۲
</p>
<p style="direction:rtl;">"اگرچه دريای بلا از هر جهت در تلاطم و سهام قضا در تتابع و ظلمات 
</p>
<p style="direction:rtl;">آلام و محن مستولی بر جان و تن است لکن قلبم بياد روی تو روشن و
</p>
<p style="direction:rtl;">جانم به بوی خوی تو گلشن است ".
</p>
<p style="direction:rtl;">خلاصه بعداز سه ماه اقامت در قلعه چهريق اجلّهء علمای تبريز و
</p>
<p style="direction:rtl;">فضلای آذربايجان به طهران نوشتند و به جهت تهديد و تخويف ناس
</p>
<p style="direction:rtl;">استدعای سياست شديد در حقّ باب نمودند. وزير کبير حاجی ميرزا
</p>
<p style="direction:rtl;">آقاسی چون جوش و خروش علمای اعلام را در جميع نواحی ايران 
</p>
<p style="direction:rtl;">مشاهده نمود ناچار همداستان شده، از چهريق به تبريز امر احضار داد.
</p>
<p style="direction:rtl;">در اثنای مرور به اوروميّه حاکم، ملک قاسم ميرزا، احترام فائقی
</p>
<p style="direction:rtl;">مجری و هجوم غريبی از اعالی و ادانی هويدا شد، در نهايت احترام حرکت نمودند.
</p>
<p style="direction:rtl;">و چون باب به تبريز وارد بعد از چند روز در مجلس حکومت حاضر 
</p>
<p style="direction:rtl;">نمودند. از علمای اعلام نظام العلماء و ملّا محمّد ماماقانی و ميرزا احمد
</p>
<p style="direction:rtl;">امام جمعه و ميرزا علی اصغر شيخ الاسلام و بعضی مجتهدين ديگر
</p>
<p style="direction:rtl;">حاضر بودند. سؤال از ادّعای باب نمودند، دعوای مهدويّت اظهار
</p>
<p style="direction:rtl;">کرد که هيجان عظيمی بر پا شد. اجلّه علما بقوّه قاهره از هر طرف 
</p>
<p style="direction:rtl;">احاطه کردند و سطوت تشريع چنان بود که شخص جوان سهل است،
</p>
<p style="direction:rtl;">کوه البرز مقاومت نمی نمود . برهان طلبيدند، بدون تأمّل تلاوت عبارات
</p>
<p style="direction:rtl;">ص ۱۳
</p>
<p style="direction:rtl;">نمود که اين برهان باقی اعظم است. نکته نحوی گرفتند احتجاج به 
</p>
<p style="direction:rtl;">قرآن نمود و اتيان به مثل منافی قواعد نحو از آن بيان کرد. مجلس 
</p>
<p style="direction:rtl;">متفرّق شد، باب به محلّ خويش رجوع نمود. در آن وقت حکمران 
</p>
<p style="direction:rtl;">آذربايجان وليعهد گردون مهد بودند، در حقّ باب حکمی نفرمودند و 
</p>
<p style="direction:rtl;">تعرّضی نخواستند. علما مصلحت چنين دانستند که لا اقلّ تعزير شديد
</p>
<p style="direction:rtl;">بايد. قرار بر ضرب شد جماعت فرّاشها قبول ننمودند که اسباب
</p>
<p style="direction:rtl;">اجرای اين سياست شوند. ميرزا علی اصغر شيخ الاسلام که از اجلّهء
</p>
<p style="direction:rtl;">سادات بود، به خانه خود برده و به دست خويش چوبکاری نمود.
</p>
<p style="direction:rtl;">بعد از اين واقعه باب را اعاده به چهريق نمودند و حبس شديد کردند و 
</p>
<p style="direction:rtl;">چون اخبار ضرب و تعزير و سجن و تشديد به اطراف ايران رسيد ، 
</p>
<p style="direction:rtl;">علماء مجتهدين و فقهاء معتبرين که صاحب اقتدار و نفوذ بودند بر قلع و
</p>
<p style="direction:rtl;">قمع اين طايفه کمر همّت بستند و کمال اهتمام را گماشتند و اعلام حکم
</p>
<p style="direction:rtl;">نوشتند که اين شخص و پيروان او ضلالت محضند و مضرّت دين 
</p>
<p style="direction:rtl;">و دولت و چون حکّام در ايران استقلاليّت کلّيه داشتند، در بعضی 
</p>
<p style="direction:rtl;">ولايات پيروی فتوی نموده، در استئصال و اضمحلال بابيان همداستان 
</p>
<p style="direction:rtl;">شدند. و لکن خاقان مغفور محمّد شاه در اين قضيّه به تأنّی رفتار می 
</p>
<p style="direction:rtl;">فرمودند که اين جوان از سلالهء پاک است و از خاندان مخاطب لولاک، تا 
</p>
<p style="direction:rtl;">از او امور مغايری که منافی راحت و آسايش عمومی است صادر 
</p>
<p style="direction:rtl;">ص ۱۴
</p>
<p style="direction:rtl;">نگردد، حکومت تعرّض ننمايد و آنچه مراجعت از اطراف علمای اعلام
</p>
<p style="direction:rtl;">نمودند جوابی نفرمودند و يا آنکه امر به تأنّی نمودند.
</p>
<p style="direction:rtl;">باری در ما بين افاضل علما و اجلّهء فضلاء و علمائی که تابعين باب بودند
</p>
<p style="direction:rtl;">مخالفت و محاججه و مجادله تزايد نمود، به قسمی که در بعضی
</p>
<p style="direction:rtl;">ولايات مباهله خواستند و از برای حکّام ولايات نيز اسباب مداخل پيدا
</p>
<p style="direction:rtl;">شد. شور و آشوبی عظيم بر خاست و چون ناخوشی نقرس شديد بپای
</p>
<p style="direction:rtl;">پادشاه عارض شده و فکر جهان آرا را مشغول نموده بود، محور رتق و 
</p>
<p style="direction:rtl;">فتق امور، حسن تدبير وزير کبير حاجی ميرزا آقاسی شهير بود و عدم
</p>
<p style="direction:rtl;">کفايت و قلّت بضاعت او به مثابهء مهر منير، چه که در هر ساعتی رأيی 
</p>
<p style="direction:rtl;">می نمود و حکمی می فرمود ساعتی تأييد فتوای علما ميخواست و قلع 
</p>
<p style="direction:rtl;">و قمع بابيان را لازم می شمرد و وقتی اسناد تعدّی به علما می داد و
</p>
<p style="direction:rtl;">افراط تعرّض را مخالف انصاف می دانست و آنی عارف می شد و "اين 
</p>
<p style="direction:rtl;">همه آوازها از شه بود" می گفت و "موسيی با موسيی در جنگ شد " بر 
</p>
<p style="direction:rtl;">زبان ميراند و " إنْ هی الّا فتنتک " تلاوت می نمود.
</p>
<p style="direction:rtl;">باری وزير متلوّن از سوء تدبير در مهامّ امور و عدم ضبط و ربط مصالح
</p>
<p style="direction:rtl;">جمهور چنان سلوک نمود که در اطراف و اکناف غوغا و ضوضا بر خاست
</p>
<p style="direction:rtl;">و علمای مشاهير ذوی نفوذ عامّه ناس را امر به تعرّض تابعان باب نمودند
</p>
<p style="direction:rtl;">و هجوم عمومی شد، علی الخصوص چون ادّعای مهدويّت به سمع فحول
</p>
<p style="direction:rtl;">ص ۱۵
</p>
<p style="direction:rtl;">مجتهدين و علمای متبحّرين رسيد ناله آغاز نمودند و بر منابر نعره و
</p>
<p style="direction:rtl;">فرياد که از ضروريّات دين و روايات صحيحه مأثوره از ائمّهء طاهرين
</p>
<p style="direction:rtl;">بلکه اصل اساس اعظم مذهب حضرت جعفر غيبوبت امام معصوم ثانی
</p>
<p style="direction:rtl;">عشر عليهماالسّلام است. جابلقا چه شد و جابلصا کجا رفت؟ غيبت 
</p>
<p style="direction:rtl;">صغری چه بود، غيبت کبری چه شد؟ اقوال حسين ابن روح چيست و 
</p>
<p style="direction:rtl;">روايت ابن مهزيار چه ؟ پرواز نقبا و نجبا را چه کنيم و فتوح شرق و
</p>
<p style="direction:rtl;">غرب را چه نمائيم ؟ خر دجّال کجاست و ظهور سفيانی کی؟ علاماتی که 
</p>
<p style="direction:rtl;">در احاديث عترت طاهره است کو و متّفق عليه ملّت باهره کجا ؟ کار از
</p>
<p style="direction:rtl;">دو شقّ بيرون نيست يا بايد احاديث ائمه اطهار را انکار نمود و از
</p>
<p style="direction:rtl;">مذهب جعفری بيزار گشت و نصوص صريحه امام را اضغاث احلام 
</p>
<p style="direction:rtl;">شمرد و يا بايد به موجب اصول و فروع مذهب و فصوص و نصوص 
</p>
<p style="direction:rtl;">شرع انور تکفير بلکه تدمير اين شخص را اعظم فريضه دانست. اگر
</p>
<p style="direction:rtl;">چنانچه چشم از اين اخبار و عقايد صحيحه صريحه مسلّمه بپوشيم، از
</p>
<p style="direction:rtl;">اسّ اساس مذهب امام معصوم بقيّه نماند. ما نه اهل سنّت هستيم و نه
</p>
<p style="direction:rtl;">فرقهء عامّه که منتظر وليّ موعود شويم و معتقد مهدی مولود و يا فتوح
</p>
<p style="direction:rtl;">باب ولايت را جائز دانيم و قائم آل محمّد را دو علامت حائزِ شرط.
</p>
<p style="direction:rtl;">اوّل سلالهء طاهره و ثانی مؤيّد به آيات باهره. اين عقايد هزار سالهء طايفهء 
</p>
<p style="direction:rtl;">ناجيه اثنی عشريّه را چکنيم و درحقّ علمای متبحّرين و مجتهدين
</p>
<p style="direction:rtl;">سابقين چه گوئيم ؟ آيا کلّ بر ضلالت بودند و در وادی غوايت سالک
</p>
<p style="direction:rtl;">گشتند ؟ اين چه دعوی واضح البطلان است و واللّه هذه قاصمة الظّهر .
</p>
<p style="direction:rtl;">ص ۱۶
</p>
<p style="direction:rtl;">ای مردم اين آتش را خاموش و اين اقوال را فراموش کنيد. وا ويلا،
</p>
<p style="direction:rtl;">وا مذهبا، وا شريعتا. در مجامع و مساجد و منابر و محافل فرياد نمودند و
</p>
<p style="direction:rtl;">رؤسای بابيها در مقابل رسائلی تأليف نمودند و به حسب فکر خويش
</p>
<p style="direction:rtl;">اجوبه ترتيب دادند. اگر تفصيل داده شود موجب تطويل خواهد شد،
</p>
<p style="direction:rtl;">و مقصود بيان تاريخ است نه دلائل تصديق و تکذيب. بعضی از اجوبه
</p>
<p style="direction:rtl;">مختصرش اين است که برهان را فائق و حجّت را غالب بر روايات 
</p>
<p style="direction:rtl;">دانستند و آن را اصل و اين را فرع شمردند و گفتند اگر فرع مطابق
</p>
<p style="direction:rtl;">اصل نيايد احتجاج ننمايد و اعتماد نشايد چه که اصل مثبوت را فرع 
</p>
<p style="direction:rtl;">مسموع صلاحيّت معارضه ندارد و محاججه نتواند بلکه در اين مواضع 
</p>
<p style="direction:rtl;">تأويل را حقيقت تنزيل دانستند و جوهر تفسير شمردند. مثلاً سلطنت
</p>
<p style="direction:rtl;">قائم را به سلطنت معنويّه و فتوحات را به فتوحات مدائن قلوب تأويل 
</p>
<p style="direction:rtl;">نمودند و به مظلوميّت و مغلوبيّت سيّد الشّهدا روح الوجود له الفدا
</p>
<p style="direction:rtl;">استدلال کردند چه که مظهر حقيقی آيهء مبارکهء " و انّ جُندنا لهم الغالبون " 
</p>
<p style="direction:rtl;">بود. با وجود اين در کمال مظلوميّت جام شهادت نوشيدند و در حال
</p>
<p style="direction:rtl;">مغلوبيّت کبری غالب براعداء و اعظم جنود ملأ اعلی بودند و همچنين 
</p>
<p style="direction:rtl;">تأليفات کثيرهء باب را با وجود عدم تعلّم تأييدات روح القدس انگاشتند 
</p>
<p style="direction:rtl;">و بعضی روايات متباينه به روايت رجال از کتب استخراج نمودند و 
</p>
<p style="direction:rtl;">احاديثی بر حسب ظاهر مطابق مقاصد خويش روايت کردند و به 
</p>
<p style="direction:rtl;">اخبارات بعضی مشاهير سلف تمسّک جستند و اقبال علمای زاهد گوشه
</p>
<p style="direction:rtl;">نشين و فضلای دين مبين را دليل قويم فرض نمودند و استقامت و ثبات 
</p>
<p style="direction:rtl;">ص ۱۷
</p>
<p style="direction:rtl;">باب را آيت اعظم پنداشتند وخارق عادات نقل نمودند و امثال ذلک که
</p>
<p style="direction:rtl;">جميع خارج از صدد ماست، لهذا به اختصار گذشتيم .
</p>
<p style="direction:rtl;">بر سر اصل مطلب رويم. در خلال اين احوال در ميان بابيها بعضی 
</p>
<p style="direction:rtl;">اشخاص پيدا شدند ، در انظار آن طايفه طلوع و ظهور غريبی داشتند. از 
</p>
<p style="direction:rtl;">جمله ميرزا محمّد علی مازندرانی که تلميذ سيّد بزرگوار اعلی اللّه مقامه 
</p>
<p style="direction:rtl;">حاجی سيّد کاظم رشتی و در سفر حجّ انيس و جليس باب بود. بعد از
</p>
<p style="direction:rtl;">چندی از او اطوار و احوالی صدور يافت که کلّ تمکين نموده، اطاعتش
</p>
<p style="direction:rtl;">را حصن حصين شمردند. حتّی ملّا حسين بشروئی که مقتدای جميع و
</p>
<p style="direction:rtl;">مرجع شريف و وضيع اين طايفه بود در حضورش به خضوع عظيم و
</p>
<p style="direction:rtl;">خشوع عبد ذليل رفتار می نمود و اين شخص باستقامت تامّه بر اعلای
</p>
<p style="direction:rtl;">کلمهء باب قيام کرد و باب در توصيف و تمجيد او داد سخن داد و
</p>
<p style="direction:rtl;">طلوع او را تأييدات غيبيّه شمرد. در تقرير و تحرير سحر مبين بود و در
</p>
<p style="direction:rtl;">ثبات و استقامت فائق جميع و عاقبت امر در سنهء شصت و پنج به حکم
</p>
<p style="direction:rtl;">رئيس الفقهاء سعيد العلماء مجتهد بار فروش در منتهای جوش و خروش 
</p>
<p style="direction:rtl;">سر بداد و جان بباخت.
</p>
<p style="direction:rtl;">و از جمله ملقّبه به قرّة العين صبيّهء حاجی ملّا صالح، فاضل قزوين و عالم 
</p>
<p style="direction:rtl;">نحرير است. بر حسب منقول در فنون شتّی ماهره بود و در نطق و بيان
</p>
<p style="direction:rtl;">محيّر عقول و افکار فحول اساتذه. در تفسير و حديث کتاب مبين بود 
</p>
<p style="direction:rtl;">ص ۱۸
</p>
<p style="direction:rtl;">و در مطالب شيخ جليل احسائی آيت عظيم. در عتبات عاليات اقتباس
</p>
<p style="direction:rtl;">مسائل الهی از مصباح کاظمی کرده، در سبيل باب فدای جان رايگان 
</p>
<p style="direction:rtl;">نمود و با علما و فضلا بحث و مجادله می نمود و در اثبات مطلب
</p>
<p style="direction:rtl;">خويش زبان می گشود. چنان شهرت نموده بود که اکثر ناس از عالم و 
</p>
<p style="direction:rtl;">عارف طالب استماع گفتار و مايل اطّلاع قوّهء نظر و استدلال او گشتند.
</p>
<p style="direction:rtl;">سر پر شوری داشت و فکر ولوله و آشوبی. در بسياری محلّات بر
</p>
<p style="direction:rtl;">اصحاب جدال فائق گشت و بيان دقايق مسائل نمود. و چون در خانه
</p>
<p style="direction:rtl;">کلانتر طهران محبوس بود و جشن و سور عروسی برپا شد زنان بزرگان
</p>
<p style="direction:rtl;">شهر که به دعوت حاضر بودند از حسن تقرير او چنان سرگم شدند که 
</p>
<p style="direction:rtl;">جشن و سرور را فراموش نموده ، پيرامن او انجمن شدند و به استماع 
</p>
<p style="direction:rtl;">کلمات از استماع نغمات ملتهی و به مشاهدهء غرائب از تماشای 
</p>
<p style="direction:rtl;">لطائف و بدائع که از لوازم سور است مستغنی گشتند.
</p>
<p style="direction:rtl;">باری در تقرير ، آفت دوران بود و در احتجاج فتنهء جهان. خوف و هراس
</p>
<p style="direction:rtl;">را در قلب او اثری نبود و نصائح مشفقان را فائده و ثمری نه. اگر چه از
</p>
<p style="direction:rtl;">ربّات حجال بود لکن سبقت را از فحول رجال ربوده، پای استقامت 
</p>
<p style="direction:rtl;">بفشرد تا در طهران به فتوای علمای عظام جان سپرد و اگر به اين
</p>
<p style="direction:rtl;">تفصيلات بپردازيم کار به اطناب انجامد.
</p>
<p style="direction:rtl;">ص ۱۹
</p>
<p style="direction:rtl;">باری ايران در اين بحران و علمای اعلام حيران و پريشان که خاقان
</p>
<p style="direction:rtl;">مغفور محمّد شاه مرحوم شد و سرير سلطنت به وجود شهريار تازه زينت
</p>
<p style="direction:rtl;">يافت . ميرزا تقی خان امير نظام وزير اعظم و اتابک معظّم شد. زمام 
</p>
<p style="direction:rtl;">امور جهمور را در قبضهء اقتدار و استقلال گرفت و سمند همّت را در
</p>
<p style="direction:rtl;">ميدان خود سری و استبداد بتاخت. اين وزير شخصی بود بی تجربه و از 
</p>
<p style="direction:rtl;">ملاحظهء عواقب امور آزاده. سفّاک و بی باک و در خونريزی چابک و
</p>
<p style="direction:rtl;">چالاک. حکمت حکومت را شدّت سياست دانست و مدار ترقّی 
</p>
<p style="direction:rtl;">سلطنت را تشديد و تضييق و تهديد و تخويف جمهور ميشمرد. و چون
</p>
<p style="direction:rtl;">اعليحضرت شهرياری در سنّ عنفوان شباب بودند، وزير به اوهامات 
</p>
<p style="direction:rtl;">غريبه افتاد و در امور طبل استقلاليّت بکوفت . بدون استيذان از
</p>
<p style="direction:rtl;">حضور همايون بعزم جزم خويش ، بی مشورت وزرای دور انديش امر به 
</p>
<p style="direction:rtl;">تعرّض بابيان کرد و همچه گمان می نمود به قوّت قاهره اين گونه امور 
</p>
<p style="direction:rtl;">را قلع و قمع توان نمود و شدّت، مثمر ثمر خواهد شد و حال آنکه
</p>
<p style="direction:rtl;">امور وجدانيّه را امر به تعرّض عين ترويج و تأييد است و آنچه به 
</p>
<p style="direction:rtl;">خاموشی کوشی شعله بر افروزد. علی الخصوص در امور دين و مذهب 
</p>
<p style="direction:rtl;">به مجرد ريختن خون سرايت و نفوذ پيدا کند و در قلوب تأثير شديد
</p>
<p style="direction:rtl;">نمايد. اين امور به تجربه رسيده است. و اعظم تجربه همين قضيّه است،
</p>
<p style="direction:rtl;">چنانچه روايت کنند که شخص بابی در کاشان اموالش بتاراج رفت
</p>
<p style="direction:rtl;">و خانمانش پراکنده و پريشان ، عريان نمودند و تازيانه زدند و محاسنش 
</p>
<p style="direction:rtl;">بيالودند و بر درازگوشی واژگونه سوار و در کوچه و بازار بمنتهای آزار 
</p>
<p style="direction:rtl;">ص ۲۰
</p>
<p style="direction:rtl;">با طبل و شيپور و تار و طنبور بگرداندند. شخص گبری در کناری 
</p>
<p style="direction:rtl;">در گوشه رباطی افتاده و ابداً از جهان و جهانيان خبری نيافته، چون های
</p>
<p style="direction:rtl;">هوی مردمان بلند شد به کوچه شتافت و چون از جرم و مجرم و سبب
</p>
<p style="direction:rtl;">تشهير و تعذيب بر وجه تفصيل مطلّع گشت بجستجو افتاد و در همان
</p>
<p style="direction:rtl;">روز در زمره بابيان داخل گشت و گفت همين اذيّت و تشهير، برهان
</p>
<p style="direction:rtl;">حقيقت و عين دليل است. اگر چنين نبود يمکن هزار سال می گذشت 
</p>
<p style="direction:rtl;">و مثل منی آگاه نمی شد.
</p>
<p style="direction:rtl;">باری وزير به استقلال تمام بدون استشاره و استيذان امر به تأديب و 
</p>
<p style="direction:rtl;">تعذيب بابيان به اطراف فرستاد . حکّام و واليان بهانه مداخل جستند
</p>
<p style="direction:rtl;">و مأموران وسيلهء منافع و علمای معروف بر رأس منابر تشويق هجوم
</p>
<p style="direction:rtl;">عامّه می نمودند. قوّه تشريع و تنفيذ دست در آغوش هم داده، اين طايفه 
</p>
<p style="direction:rtl;">را قلع و قمع خواستند و اين طايفه از اساس و اسرار و تعاليم باب هنوز 
</p>
<p style="direction:rtl;">چنانچه بايد و شايد اطّلاع نيافته و تکاليف خود را ندانسته، تصوّر و
</p>
<p style="direction:rtl;">افکارشان بقرار سابق و سلوک و رفتارشان بر حسب قديم مطابق.
</p>
<p style="direction:rtl;">طريق وصول به باب نيز مسدود و آتش فتنه از هر جهت شعله ور و
</p>
<p style="direction:rtl;">مشهود. به فتوای اشهر علماء حکومت بلکه عامّهء ناس در جميع اطراف
</p>
<p style="direction:rtl;">به قوّه قاهره بنای تالان و تاراج گذاشتند و سياست و شکنجه نمودند و
</p>
<p style="direction:rtl;">قتل و غارت کردند که اين آتش را افسرده و اين نفوس را پرمژده
</p>
<p style="direction:rtl;">نمايند. در شهرهائی که معدود قليل بودند جميع دست بسته طعمهء
</p>
<p style="direction:rtl;">ص ۲۱
</p>
<p style="direction:rtl;">شمشير گشتند و در شهرهائی که جمعيتّی داشتند چون سؤال از
</p>
<p style="direction:rtl;">تکليف غير ميسّر و جميع ابواب مسدود، به حسب عقائد سابق بدفاع بر خاستند .
</p>
<p style="direction:rtl;">از جمله در مازندران ملّا حسين بشروئی و تابعانش را به حکم رئيس
</p>
<p style="direction:rtl;">الفقهاء سعيد العلماء عامّه شهر بارفروش هجوم جمهور نمودند و شش
</p>
<p style="direction:rtl;">هفت نفر را کشتند و باقی را نيز در کار اتلاف بودند که ملّا حسين امر 
</p>
<p style="direction:rtl;">به اذان کرد و دست به شمشير دراز، جميع فرار اختيار نمودند و اکابر
</p>
<p style="direction:rtl;">و خوانين به منتهای ندامت و رعايت پيش آمده، قرار بر رحلت دادند و
</p>
<p style="direction:rtl;">خسرو قادی کلائی را بجهت محافظت با سوار و پياده همراه نمودند
</p>
<p style="direction:rtl;">که به حسب شروط ، محفوظ و مصون از خاک مازندران بيرون روند.
</p>
<p style="direction:rtl;">چون خارج شهر شدند و از معابر و طريق بی خبر بودند، خسرو سوار و
</p>
<p style="direction:rtl;">پيادهء خويش را در جنگل مازندران متفرّقاً در کمين نشاند و بابيها را در
</p>
<p style="direction:rtl;">راه و بيراه درآن جنگل متفرّق و پريشان نمود و بنای شکار يک يک
</p>
<p style="direction:rtl;">گذاشت. چون صدای تفنگ از هر سمت بلند شد، راز نهان آشکار
</p>
<p style="direction:rtl;">گشت و چند نفس مفقود و نفوس ديگر بغتتاً بگلوله مقتول شدند.
</p>
<p style="direction:rtl;">ملّا حسين بجهت جمع آن پريشان امر باذان نمود و ميرزا لطفعلی 
</p>
<p style="direction:rtl;">مستوفی خنجر کشيد و جگر گاه خسرو دريد. سپاه خسرو بعضی کشته
</p>
<p style="direction:rtl;">و برخی در ميدان مصاف سرگشته گشتند. ملّا حسين آن جمع را به قلعهء
</p>
<p style="direction:rtl;">نزديک مقبره شيخ طبرسی منزل داد و چون مطّلع بر نوايای جمهور شد،
</p>
<p style="direction:rtl;">ص ۲۲
</p>
<p style="direction:rtl;">در حرکت رخاوت و فتور نموده، بعد ميرزا محمّد علی مازندرانی با
</p>
<p style="direction:rtl;">جمعی نيز منضمّ به آن حزب شده، سيصد و سيزده نفس موجودی قلعهء
</p>
<p style="direction:rtl;">شد . لکن کلّ جنگی نبودند ، بلکه صد و ده نفر مهيّای حرب گرديدند و 
</p>
<p style="direction:rtl;">اکثرشان از علما و طلّاب که مدّت الحيات همدم صحائف و کتاب
</p>
<p style="direction:rtl;">بودند. با وجود آنکه معتاد حرب و ضرب تير و شمشير نبودند،
</p>
<p style="direction:rtl;">چهار مرتبه ترتيب معسکر و اردو شد و با توپ و تفنگ و خمپاره جنگ و 
</p>
<p style="direction:rtl;">محاصره شدند، و در هر چهار مرتبه شکست داده، اردو بکلّی پراکنده و
</p>
<p style="direction:rtl;">پريشان شد. در شکست چهارمی عبّاسقلی خان لاريجانی سردار جنگ
</p>
<p style="direction:rtl;">بود و نوّاب والا مهدی قلی ميرزا امير معسکر. خان مذکور به لباس 
</p>
<p style="direction:rtl;">تبديل در شبها خارج اردو در ميان درختان جنگل مختفی و پنهان می شد
</p>
<p style="direction:rtl;">و روز در اردو حاضر .حرب اخير در شب واقع و اردو پريشان گشت .
</p>
<p style="direction:rtl;">بابی ها خيمه و خرگاه آتش زدند. شب چون روز روشن گشت. پای
</p>
<p style="direction:rtl;">سمند ملّاحسين در کمند افتاد. او سواره، ديگران پياده بودند. عبّاسقلی
</p>
<p style="direction:rtl;">خان از دور بالای درخت او را شناخت، بدست خويش چند گلوله
</p>
<p style="direction:rtl;">انداخت و در تير سيّم او را از پا در انداخت. تابعان او را بقلعهءبردند و
</p>
<p style="direction:rtl;">در همانجا او را دفن نمودند. باو جود اين واقعه بقوّه قاهره چاره 
</p>
<p style="direction:rtl;">نشدند. عاقبت شاهزاده عهد و ميثاق بست و بائمّهء اطهار قسم خورد
</p>
<p style="direction:rtl;">و يمين را بتمهير قرآن مجيد تأکيد نمود که تعرّض به شما نيست، به 
</p>
<p style="direction:rtl;">محلّات خويش مراجعت نمائيد . چون مدّتی بود که مؤنه تمام شده، حتّی
</p>
<p style="direction:rtl;">از جلود و استخوان اسبان نيز چيزی باقی نمانده، چند روز بماء قراح 
</p>
<p style="direction:rtl;">ص ۲۳
</p>
<p style="direction:rtl;">گذران می نمودند، قبول کردند و چون باردو رسيدند در خارج اردو
</p>
<p style="direction:rtl;">در محلّی به جهتشان طعام مهيّا نمودند و مشغول خوردن و عاری از
</p>
<p style="direction:rtl;">سلاح و جوشن بودند که سرباز از هر طرف هجوم نمودند و کلّ را
</p>
<p style="direction:rtl;">بکشتند. بعضی اين شجاعت حضرات را از خوارق عادات می شمردند،
</p>
<p style="direction:rtl;">لکن چون جمعی در محلّی حصر شوند و جميع ابواب و راهها بسته و 
</p>
<p style="direction:rtl;">اميد نجات مقطوع ، البتّه مأيوسانه دفاع کنند و جسارت و شجاعت ابراز .
</p>
<p style="direction:rtl;">و همچنين به فتوای علمای نحارير و فقهای مشاهير در زنجان و نيريز
</p>
<p style="direction:rtl;">قوّهء جنديّهء خونريز هجوم بردند و محصور نمودند. در زنجان ملّا محمّد
</p>
<p style="direction:rtl;">علی مجتهد رئيس بود و در نيريز سيّد يحيی دارابی مرجع و زعيم. در
</p>
<p style="direction:rtl;">بدايت استدعای عاطفت نمودند و چون سطوت قاهره ديدند به درجه يأس
</p>
<p style="direction:rtl;">رسيدند و چون شدّت بأس عساکر نصرت مآثر ممرّ فرار را قطع نمود،
</p>
<p style="direction:rtl;">دست به مقاومت گشودند و هر چند در حرب بسيار شديد بودند و در 
</p>
<p style="direction:rtl;">ثبات و استقامت حيرت بخش امرای لشکر گشتند، لکن قوّهء قاهرهء
</p>
<p style="direction:rtl;">جنديّه ممرّ فرار را بسته و بال و پرشان را شکسته. بعد از حروبات 
</p>
<p style="direction:rtl;">متعدّده آنها نيز عاقبت به عهد و ميثاق و ايمان و پيمان و تمهير قرآن و
</p>
<p style="direction:rtl;">تدبير عجيب سرداران تسليم شدند و کلّ از دم شمشير گذشتند و اگر به 
</p>
<p style="direction:rtl;">تفصيل محاربات نيريز و زنجان بپردازيم و وقايع را از بدايت تا نهايت
</p>
<p style="direction:rtl;">ص ۲۴
</p>
<p style="direction:rtl;">شرح دهيم، اين مختصر يک کتاب جسيم گردد و چون تاريخ را فايده 
</p>
<p style="direction:rtl;">نبخشد، مجمل گذاشتيم.
</p>
<p style="direction:rtl;">در خلال وقوعات زنجان امير کبير علاج قطعی اخير تصوّر نمود، بدون 
</p>
<p style="direction:rtl;">فرمان پادشاهی و مشورت وزرای دربار رعيّت پناهی بصرافت طبع 
</p>
<p style="direction:rtl;">و صرامت رأی و استقلال تامّ فرمان به قتل باب داد. مختصر اين است که
</p>
<p style="direction:rtl;">حاکم آذربايجان شاهزاده حمزه ميرزا اجرای اين حکم را از دست 
</p>
<p style="direction:rtl;">خويش نپسنديد و به برادر امير، ميرزا حسن خان گفت که اين کار
</p>
<p style="direction:rtl;">خسيسی است و آسان و هر کس مقتدر و توانا. مرا چنان گمان بود که
</p>
<p style="direction:rtl;">حضرت اتابک مرا مأمور به حرب افغان و اوزبک خواهد نمود و يا به رزم
</p>
<p style="direction:rtl;">و هجوم مرز و بوم روس و روم دلالت خواهد کرد. اعتذار او را
</p>
<p style="direction:rtl;">ميرزا حسنخان بتفصيل به امير نوشت و سيّد باب قبل از خروج از
</p>
<p style="direction:rtl;">چهريق به سمت تبريز جميع کارهای خود را تمام نمود و نوشتجات
</p>
<p style="direction:rtl;">خويش را حتّی خاتم و قلمدان در جعبهء مخصوص نهاده و کليد جعبه را 
</p>
<p style="direction:rtl;">در ضمن پاکتی گذاشته و به وساطت ملّا باقر که از سابقين اصحاب
</p>
<p style="direction:rtl;">خويش بود نزد ملّا عبدالکريم قزوينی فرستاد. ملّا باقر آن امانت را در قم 
</p>
<p style="direction:rtl;">در محضر جمعی تسليم ملّا عبدالکريم نمود. به اصرار حاضرين درِ جعبه
</p>
<p style="direction:rtl;">را باز نمود و گفت مأمور به اين هستم که اين امانت را به بهاءالله
</p>
<p style="direction:rtl;">برسانم و بيش از اين از من سؤال منمائيد که نتوانم گفت. از کثرت 
</p>
<p style="direction:rtl;">الحاح حاضرين لوح آبی بزرگی بيرون آورد که در نهايت لطافت و به
</p>
<p style="direction:rtl;">ص ۲۵
</p>
<p style="direction:rtl;">خطّ خفيّ خوش شکسته به غايت ظرافت و اتقان نوشته و به قسمی
</p>
<p style="direction:rtl;">در هم به هيئت هيکل انسانی مرقوم نموده بود که گمان می شد يک 
</p>
<p style="direction:rtl;">قطعه مرکّب بر کاغذ است. چون آن لوح را خواندند سيصد و شصت 
</p>
<p style="direction:rtl;">اشتقاق از کلمه بهاء نموده بود و ملّا عبدالکريم آن امانت را به محلّش رساند . 
</p>
<p style="direction:rtl;">باری بر سر اصل حکايت رويم . امير کبير فرمان ثانی برای برادر خويش 
</p>
<p style="direction:rtl;">ميرزا حسن خان صادر فرمود و مضمون فرمان از علمای اعلام تبريز که
</p>
<p style="direction:rtl;">رکن رکين مذهب جعفر عليه السّلام و حصن حصين طريقه اثنا عشريّه
</p>
<p style="direction:rtl;">اند، فتوای صحيح صريح گرفته ، فوج ارامنهء اروميّه را حاضر ساخته، در
</p>
<p style="direction:rtl;">ملأ ناس باب را آويخته امر به شلّيک فوج نمايد. ميرزا حسن خان فرّاش
</p>
<p style="direction:rtl;">باشی خويش را احضار نمود و دستور العمل داد. باب را عمّامه و شال
</p>
<p style="direction:rtl;">که علامت سيادت بود برداشته و با چهار تن از تابعان به ميدان
</p>
<p style="direction:rtl;">سرباز خانهء تبريز آورده ، در حجره ای محبوس نمودند و چهل سرباز
</p>
<p style="direction:rtl;">ارامنهء تبريز مستحفظ قرار دادند. روز ثانی فرّاش باشی باب را با يک 
</p>
<p style="direction:rtl;">جوانی که مسمّی به آقا محمّد علی و از نجبای تبريز بود به فتوای عالم 
</p>
<p style="direction:rtl;">مجتهد ملّا محمّد ماماقانی و مجتهد ثانی ميرزا باقر و مجتهد ثالث ملّا
</p>
<p style="direction:rtl;">مرتضی قلی و غيره تسليم سام خان سرتيپ فوج ارامنهء اروميّه نمود. در
</p>
<p style="direction:rtl;">وسط پايه همان حجره که محبوس بودند ميخ آهنی کوفتند و دو
</p>
<p style="direction:rtl;">ريسمان آويختند، به يک ريسمان باب را و به ريسمان ديگر آقا محمّد 
</p>
<p style="direction:rtl;">ص ۲۶
</p>
<p style="direction:rtl;">علی را معلّق نموده محکم ساختند ، به قسمی که سر آن جوان بر سينهء
</p>
<p style="direction:rtl;">باب بود و اطراف بامها از کثرت جمعيّت موج ميزد. يک فوج سرباز 
</p>
<p style="direction:rtl;">سه صف بستند. صف اوّل شلّيک نمود و از پی، صف ثانی آتش داد و از
</p>
<p style="direction:rtl;">پس، صف ثالث تير باران نمود. دخان عظيمی از آتش شلّيک حاصل
</p>
<p style="direction:rtl;">شد. چون دود متلاشی گشت، آن جوان را ايستاده و باب را در همان 
</p>
<p style="direction:rtl;">حجره که در پايه‌اش آويخته بودند در نزد کاتبش آقا سيّدحسين نشسته
</p>
<p style="direction:rtl;">ديدند. به هيچ يک ادنی آسيبی نرسيده بود. سام خان مسيحی گفت ما را معاف بداريد.
</p>
<p style="direction:rtl;">نوبت خدمت بفوج ديگر رسيد و فرّاش باشی دست کشيد. آقا جان
</p>
<p style="direction:rtl;">بيک خمسه سرتيپ فوج خاصّه پيش آمد و باب را با آن جوان دو باره به 
</p>
<p style="direction:rtl;">همان ميخ بستند و باب بعضی صحبت ها می داشت. معدودی فارسی 
</p>
<p style="direction:rtl;">دان فهميدند و سايرين صدائی می شنيدند. باری سرتيپ فوج خويش را حاضر ساخت . 
</p>
<p style="direction:rtl;">پيش از ظهر بيست و هشتم شعبان سنهء هزار و دويست و شصت و شش 
</p>
<p style="direction:rtl;">يکمرتبه امر بشلّيک نمود. در اين شلّيک گلوله ها چنان تأثير نموده بود
</p>
<p style="direction:rtl;">که سينه مشبّک گشته و اعضاء کلّ تشريح شده مگر صورت که اندکی
</p>
<p style="direction:rtl;">آزرده شده بود . بعد آن دو جسم را از ميدان به خارج شهر به کنار
</p>
<p style="direction:rtl;">خندق نقل نمودند و آن شب در کنار خندق ماند. روز ثانی قونسول
</p>
<p style="direction:rtl;">ص ۲۷
</p>
<p style="direction:rtl;">روس با نقّاش حاضر شد و نقش آن دو جسد را به وضعی که در کنار
</p>
<p style="direction:rtl;">خندق افتاده بود برداشت. شب ثانی نيمه شب بابيان آن دو جسد را
</p>
<p style="direction:rtl;">در بردند و روز ثالث مردم چون جسد را نيافتند بعضی گمان نمودند که
</p>
<p style="direction:rtl;">جانوران خوردند. حتّی بر رؤوس منابر علماء اعلان کردند که جسم طاهر 
</p>
<p style="direction:rtl;">امام معصوم و شيعهء خالص از تعرّض سباع و حشرات و جوارح محفوظ 
</p>
<p style="direction:rtl;">است و جسد اين شخص را درندگان دريدند. لکن بعد از تحقيق و
</p>
<p style="direction:rtl;">تدقيق تامّ ، تحقّق يافت که چون باب جميع نوشتجات و مايحتاج خويش
</p>
<p style="direction:rtl;">را متفرّق ساخت و از قراين واضح و مشهور بود که عنقريب اين وقايع 
</p>
<p style="direction:rtl;">و قوع خواهد يافت، لهذا روز ثانی اين وقوعات سليمان خان پسر يحيی
</p>
<p style="direction:rtl;">خان که از فدائيان باب و خوانين آذربايجان بود حاضر و يکسر در خانهء
</p>
<p style="direction:rtl;">کلانتر تبريز وارد و چون کلانتر دوست قديم و يار و نديم او بود و
</p>
<p style="direction:rtl;">گذشته شخصی عارف مشرب و باهيچ طايفه کُره و ملالی نداشت ،
</p>
<p style="direction:rtl;">سليمان خان اين سرّ را پيش او فاش نمود که امشب با چند نفر به انواع 
</p>
<p style="direction:rtl;">وسائل و تدبير در استخلاص جسد می کوشيم و اگر چنانچه ممکن نشد
</p>
<p style="direction:rtl;">هرچه بادا باد هجوم می نمائيم ، يا به مقصود می رسيم و ياجان رايگان
</p>
<p style="direction:rtl;">در اين راه می افشانيم . کلانتر گفت هيچ اين گونه مشقّات لازم نيست .
</p>
<p style="direction:rtl;">حاجی اللّه يار نامی را از خواصّ خويش فرستاد ، بدون تعب و مشقّت به 
</p>
<p style="direction:rtl;">هر وسيله و اسبابی بود جسد را آورده ، به حاجی سليمان خان تسليم 
</p>
<p style="direction:rtl;">کرد و چون صبح شد قراولها به جهت عذر خويش گفتند که درندگان 
</p>
<p style="direction:rtl;">خوردند. آن شب آن جسد را در کارخانهء شخص ميلانی بابی محفوظ 
</p>
<p style="direction:rtl;">ص ۲۸
</p>
<p style="direction:rtl;">نموده، روز ديگرصندوق ساخته، در صندوق نهاده ، امانت گذاشتند. 
</p>
<p style="direction:rtl;">بعد به موجب تعليماتی که از طهران رسيد از آذربايجان حرکت داده،
</p>
<p style="direction:rtl;">بکلّی اين قضيّه مستور ماند.
</p>
<p style="direction:rtl;">باری در اين سنهء شصت و شش و هفت در جميع ايران آتش به خانمان 
</p>
<p style="direction:rtl;">بابيان افتاده، هر نفسی در هر دهکده ای بود و ادنی احتمالی می رفت
</p>
<p style="direction:rtl;">از زير شمشير گذشت. بيشتر از چهار هزار نفر کشته و جمع غفيری اطفال 
</p>
<p style="direction:rtl;">و نساء بی کس و پرستار، پريشان و سرگشته پامال شده، تلف گشتند 
</p>
<p style="direction:rtl;">و جميع اين وقوعات مجرّد استقلاليّت رأی و امر ميرزا تقی خان مجری
</p>
<p style="direction:rtl;">شد و همچو گمان می نمود که به اجرای سياست قاهره اين طايفه
</p>
<p style="direction:rtl;">مضمحلّ و ناپديد شوند به قسمی که اثر و خبر منقطع خواهد گشت .
</p>
<p style="direction:rtl;">مدّت جزئی نگذشت، عکس تصوّر ظهور نمود و تکثّر تحقّق يافت.
</p>
<p style="direction:rtl;">شعله بلندتر شد و سرايت سريع تر خطب عظيم شد و آوازه به ساير 
</p>
<p style="direction:rtl;">اقاليم رسيد . اوّل منحصر به ايران بود، سرايت به ساير جهان کرد .
</p>
<p style="direction:rtl;">تزلزل و اضطراب تأثير ثبوت و رسوخ نمود و شدائد و عذاب علّت قبول
</p>
<p style="direction:rtl;">و انجذاب شد. نفس وقوعات سبب تأثّر گشت و تأثّر بادی تفحّص و
</p>
<p style="direction:rtl;">تفحّص بادی تزايد گرديد. از سوء تدبير وزير، اين بنيان حصين و رزين
</p>
<p style="direction:rtl;">گشت و اين اساس متين و رصين. پيش، امر عادی شمرده می شد، بعد 
</p>
<p style="direction:rtl;">در انظار اهمّيّت شديد حاصل نمود. از آفاق جهان بسياری عزم ايران
</p>
<p style="direction:rtl;">ص ۲۹
</p>
<p style="direction:rtl;">نمودند و بجان جويا گشتند و اين گونه امور وجدانيّه در جهان تجربه
</p>
<p style="direction:rtl;">شده، خرق سبب التيام است و زجر علّت اهتمام. منع باعث تشويق 
</p>
<p style="direction:rtl;">است و تهديد بادی تحريص ، ريشه در حقيقت قلوب پنهان و شاخ نمودار
</p>
<p style="direction:rtl;">و عيان. چون شاخی قطع شود، شاخهای ديگر برويد. چنانچه ملاحظه می 
</p>
<p style="direction:rtl;">شود که در ممالک ديگر چون اين گونه امور حاصل شود از عدم اعتنا و 
</p>
<p style="direction:rtl;">قلّت اهتمام خود بخود خاموش گردد چه که تا به حال در ممالک 
</p>
<p style="direction:rtl;">اروپ از اموری که تعلّق به وجدان دارد بسيار پديدار شده، لکن عدم 
</p>
<p style="direction:rtl;">تعرّض و تعصّب از اهمّيّت انداخته، در اندک مدّتی محو و پريشان گرديد . 
</p>
<p style="direction:rtl;">بعد از اين واقعه خطای عظيمی و جسارت و ذنب جسيمی از شخص
</p>
<p style="direction:rtl;">بابی سرزد که صفحه تاريخ اين طايفه را سياه و در جهان مدنيّت بدنام 
</p>
<p style="direction:rtl;">نمود و خلاصهء آن واقعه اين است که در زمانی که باب مقيم آذربايجان 
</p>
<p style="direction:rtl;">بود صادق نامی جوان ارادت تامّ به باب يافته و شب و روز به خدمت 
</p>
<p style="direction:rtl;">مشغول و از فکر و هوش مسلوب بود. چون واقعه باب در تبريز واقع 
</p>
<p style="direction:rtl;">شد، اين خادم به زعم خويش به اوهام خونخواهی افتاد و از اين جهت که 
</p>
<p style="direction:rtl;">از تفاصيل وقايع و استقلاليّت امير نظام و مطلق العنانی و استبداد او 
</p>
<p style="direction:rtl;">خبر نداشت که اين قضيّه قطعيّاً بدون اطّلاع دربار پادشاهی صدور يافته 
</p>
<p style="direction:rtl;">و وزير کبير خود سرانه به استقلاليّت تامّه امر نموده ، بلکه به حسب عادت 
</p>
<p style="direction:rtl;">و رسوم گمان نمود ملازمان دربار را در اين حکم مدخل و اطّلاعی بوده ، 
</p>
<p style="direction:rtl;">ص ۳۰
</p>
<p style="direction:rtl;">لهذا از نادانی و جنون و طالع واژگون بلکه به مجرّد ديوانگی از تبريز 
</p>
<p style="direction:rtl;">بر خاسته يکسر به طهران آمد و يک نفر ديگر با او همداستان شد و چون
</p>
<p style="direction:rtl;">موکب شهرياری در شمران مقرّ داشت به آن سمت توجّه نموده، العياذ
</p>
<p style="direction:rtl;">باللّه جسارتی از او سر زد که لسان تقرير نتواند و قلم تحرير نخواهد .
</p>
<p style="direction:rtl;">لکن للّه الحمد والمنّة که آن ديوانه در طپانچه ساچمه نهاده و همچه
</p>
<p style="direction:rtl;">گمان کرده که اين از جميع مرميّات ممتاز و بهتر است.
</p>
<p style="direction:rtl;">باری بغتتهً قيامتی بر پا شد و به قسمی اين طايفه بد نام شد که هنوز آنچه
</p>
<p style="direction:rtl;">می کوشند و می جوشند که از شومی و بد نامی و رسوائی اين قضيّه 
</p>
<p style="direction:rtl;">نجات يابند ميسّر نمی شود . از بدايت ظهور باب تا به حال حکايت کنند و 
</p>
<p style="direction:rtl;">چون رشتهء کلام به اين قضيّه کشد شرمسار شوند و سر از خجالت بر 
</p>
<p style="direction:rtl;">ندارند و از متجاسر بيزاری جويند و او را هادم بنيان شمرند و علّت خجلت انسان . 
</p>
<p style="direction:rtl;">باری بعد از وقوع اين خطب جسيم جميع اين طايفه متّهم شدند و در
</p>
<p style="direction:rtl;">بدايت تحقيق و فحصی در ميان نبود، لکن بعد محض عدالت قرار به 
</p>
<p style="direction:rtl;">فحص و تدقيق و تحقيق گرديد. جميع معروفين اين طايفه به اتّهام افتادند.
</p>
<p style="direction:rtl;">بهآء اللّه در قريه افچه که يک منزلی طهران بود صيفيّه در تابستان نموده
</p>
<p style="direction:rtl;">بود. چون اين اخبار شيوع يافت و بنای سياست شد ، هر کس توانست
</p>
<p style="direction:rtl;">در گوشه‏‏‏‏ای پنهان شد يا آوارهء اوطان. از جمله ميرزا يحيی برادر بهاءالله 
</p>
<p style="direction:rtl;">ص ۳۱
</p>
<p style="direction:rtl;">پنهان شد و فراری و سر گردان ، به لباس درويشی کشکول به دست از راه
</p>
<p style="direction:rtl;">رشت سر گشتهء کوه و دشت گرديد. لکن بهاءالله در کمال سکون و قرار 
</p>
<p style="direction:rtl;">از افچه سوار شده به نياوران که مقرّ موکب شاهی و محلّ اردوی
</p>
<p style="direction:rtl;">شهرياری بود وارد ، به محض ورود در تحت توقيف در آمد و يک فوج 
</p>
<p style="direction:rtl;">او را محافظه شديد می نمودند و بعد از چند روز سؤال و جواب در تحت 
</p>
<p style="direction:rtl;">سلاسل و اغلال از شمران به زندان طهران حرکت دادند و اين گونه
</p>
<p style="direction:rtl;">شدّت و سياست از فرط الحاح حاجی علی خان حاجب الدّوله بود و هيچ 
</p>
<p style="direction:rtl;">اميد نجات نبود. تا آنکه اعليحضرت پادشاهی به نفس نفيس به تأنّی و به 
</p>
<p style="direction:rtl;">واسطهء وزرای دربار تاجداری اين قضيّه را از جزئی و کلّی تحقيق و 
</p>
<p style="direction:rtl;">تدقيق فرمودند و از بهاءالله در اين خصوص چون سؤال شد در جواب 
</p>
<p style="direction:rtl;">گفت، نفس واقعه بر حقيقت حال دلالت می کند و شهادت می دهد که
</p>
<p style="direction:rtl;">اين کار آدمی بی فکر و عقل و دانش است، چه که شخص عاقل در 
</p>
<p style="direction:rtl;">طپانچه ساچمه ننهد و چنين امر خطيری را تصدّی ننمايد. اقلّاً نوعی 
</p>
<p style="direction:rtl;">ترتيب دهد و تمهيد نمايد که کار را انتظام و ارتباطی باشد. از همين
</p>
<p style="direction:rtl;">کيفيّت واقعه مثل آفتاب روشن و واضح گردد که کار امثال من نيست .
</p>
<p style="direction:rtl;">باری ثابت و مبرهن شد که متجاسر خود سرانه بگمان و اوهام
</p>
<p style="direction:rtl;">خونخواهی آقای خويش متصّدی اين امر عظيم و خطب جسيم گشته،
</p>
<p style="direction:rtl;">دخلی به کسی نداشته.
</p>
<p style="direction:rtl;">ص ۳۲
</p>
<p style="direction:rtl;">و چون حقيقت حال آشکار شد برائت بهاءالله از اين تهمت ثابت گشت 
</p>
<p style="direction:rtl;">به قسمی که از برای احدی شبهه نماند و حکم دربار به پاکی و آزادگی
</p>
<p style="direction:rtl;">او از اين قضيّه صادر و معلوم و واضح شد که آنچه در حقّ او مجری شده
</p>
<p style="direction:rtl;">از سعايت بدخواهان و عجله و طيش حاجب الدّوله واقع گشته. لهذا
</p>
<p style="direction:rtl;">دولت جاويد مدّت خواست که بعضی منهوبات اموال و املاک را ردّ
</p>
<p style="direction:rtl;">و به اين سبب دلجوئی نمايد لکن چون مفقود کلّی و موجود جزئی،
</p>
<p style="direction:rtl;">کسی در صدد اخذ بر نيامد بلکه بهاءالله استيذان هجرت به عتبات 
</p>
<p style="direction:rtl;">عاليات نمود و بعد از چند ماه باذن پادشاهی و اجازهء صدر اعظم و همراهی 
</p>
<p style="direction:rtl;">غلام شاهی مسافرت عتبات نمود .
</p>
<p style="direction:rtl;">باری بر سر اصل مطلب رويم. از باب نوشتجات زياد در دست ناس 
</p>
<p style="direction:rtl;">باقی، بعضی تفسير و تأويل آيات قرآن و برخی مناجات و خطب
</p>
<p style="direction:rtl;">و اشارات. مضامين بعضی مواعظ و نصايح و بيان مراتب توحيد و اثبات
</p>
<p style="direction:rtl;">نبّوت خاصّهء سرور کائنات و به حسب مفهوم تشويق بر تصحيح اخلاق
</p>
<p style="direction:rtl;">و انقطاع از شئون دنيا و تعلّق بنفحات اللّه و لکن خلاصه و نتيجهء 
</p>
<p style="direction:rtl;">مصنّفات نعوت و اوصاف حقيقت شاخصه که منظور و مقصود و محبوب
</p>
<p style="direction:rtl;">و مطلوب او بوده و بس، و ظهور خويش را مقام تبشير شمرده و 
</p>
<p style="direction:rtl;">حقيقت خود را واسطهء ظهور اعظم کمالات آن دانسته و فی الحقيقه در
</p>
<p style="direction:rtl;">شب و روز دقيقه ای از ذکر او فتور نداشت و جميع تابعان را به 
</p>
<p style="direction:rtl;">انتظار طلوع او دلالت می نمود به قسمی که در تأليفات خويش بيان می 
</p>
<p style="direction:rtl;">ص ۳۳
</p>
<p style="direction:rtl;">نمايد که من از آن کتاب اعظم حرفی و از آن بحر بی پايان شبنمی هستم
</p>
<p style="direction:rtl;">و چون او ظاهر گردد حقيقت و اسرار و رموز و اشارات من مشهود 
</p>
<p style="direction:rtl;">شود و جنين اين امر در مراتب وجود و صعود ترقّی نموده، به مقام احسن 
</p>
<p style="direction:rtl;">التّقويم فائز و به خلعت فتبارک اللّه احسن الخالقين مزيّن گردد و اين
</p>
<p style="direction:rtl;">قضيّه در سنهء شصت و نه که مطابق عدد سنهء " بعد حين " است کشف
</p>
<p style="direction:rtl;">نقاب کند " و تری الجبال تحسبها جامدة و هی تمرّ مرّ السّحاب " تحقّق يابد.
</p>
<p style="direction:rtl;">باری به اصطلاح خويش چنان وصفی نموده که وصول به موهبت الهيّه
</p>
<p style="direction:rtl;">و حصول اعظم درجات کمالات عوالم انسانيّه را منوط به محبّت او
</p>
<p style="direction:rtl;">شمرده و چنان به شعلهء او مشتعل بود که در قلعه ماکو ذکرش در شبهای 
</p>
<p style="direction:rtl;">ظلمانی شمع نورانی او گشته و در تنگنای حبس چهريق يادش نعم
</p>
<p style="direction:rtl;">الرّفيق شده و فسحت روحانی يافته، از باده او مخمور بود و به ياد او 
</p>
<p style="direction:rtl;">مسرور .جميع تابعان در انتظار طلوع آن آثار و کلّ محرمانش در
</p>
<p style="direction:rtl;">جستجوی ظهور اخبار بودند . 
</p>
<p style="direction:rtl;">و از بدايت ظهور باب در طهران که آن را باب ارض مقدّس خوانده،
</p>
<p style="direction:rtl;">جوانی بود از خاندان وزارت و از سلالهء نجابت از هر جهت آراسته و به 
</p>
<p style="direction:rtl;">پاکی و آزادگی پيراسته هر چند جامع علوّ نسب و سموّ حسب بود 
</p>
<p style="direction:rtl;">و اسلافش در ايران مشاهير رجال و محطّ رحال بودند لکن از دودمان 
</p>
<p style="direction:rtl;">علماء و خاندان فضلاء نبود و اين جوان از بدايت نشو و نما در ميان سلسلهء
</p>
<p style="direction:rtl;">وزرا از خويش و بيگانه به يگانکی معروف و از کودکی به فرزانگی 
</p>
<p style="direction:rtl;">ص ۳۴
</p>
<p style="direction:rtl;">مشار بالبنان و منظور نظر عاقلان بود، بر نهج اجداد تدرّج در مراتب
</p>
<p style="direction:rtl;">عاليه نخواست و ترقّی به مقامات ساميهء فانيه نجست. فرط لياقتش مسلّم
</p>
<p style="direction:rtl;">کلّ بود و کثرت ذکاء و فطانتش متحتّم جميع. در انظار عموم جلوهء
</p>
<p style="direction:rtl;">غريبی داشت و در مجامع و محافل نطق و بيانی عجيب. با وجود عدم 
</p>
<p style="direction:rtl;">تدريس و تدرّس از حدّت ذکاء و کثرت نهی در عنفوان جوانی چون در 
</p>
<p style="direction:rtl;">مجالس مباحث مسائل الهی و دقايق حکمت نامتناهی حاضر گشتی و در
</p>
<p style="direction:rtl;">محضر جمع غفير علما و فضلا زبان گشودی، کلّ حاضرين حيران و اين
</p>
<p style="direction:rtl;">را نوعی از خارق عادات ذکآء فطری عالم انسانی شمردندی. از صغر سن
</p>
<p style="direction:rtl;">محلّ اميد و شخص وحيد خاندان و دودمان بلکه ملجأ و پناه ايشان
</p>
<p style="direction:rtl;">بودی. باری با وجود اين احوال و اطوار چون بر سر کلاه داشت و بر 
</p>
<p style="direction:rtl;">شانه موی پريشان، کسی تصوّر نمی نمود که مصدر اين گونه امور گردد 
</p>
<p style="direction:rtl;">و يا موج طوفانش به اوج اين سمآء رسد.
</p>
<p style="direction:rtl;">چون مسئلهء باب شيوع يافت آثار ميلان از او ظاهر گشت. در بدايت
</p>
<p style="direction:rtl;">خويش و پيوند و کودک و ارجمند سلسله خويش را دلالت نمود. بعد
</p>
<p style="direction:rtl;">روز و شبانه همّت خود را به دعوت دوست و بيگانه گماشت و به 
</p>
<p style="direction:rtl;">استقامت عظيم بر خاست و از هر جهت به منتهای اتقان در تمهيد مبادی 
</p>
<p style="direction:rtl;">و توطيد ارکان ادبی آن جمع تشبّث نمود و از هر جهت در حمايت و 
</p>
<p style="direction:rtl;">صيانت آن نفوس می کوشيد و چون در طهران اين اساس را استوار نمود 
</p>
<p style="direction:rtl;">به مازندران شتافت. در آنجا در مجامع و محافل و مجالس و منازل و
</p>
<p style="direction:rtl;">ص ۳۵
</p>
<p style="direction:rtl;">مساجد و مدارس بيان و تبيانی عظيم آشکار نمود و هر نفسی گشايش
</p>
<p style="direction:rtl;">جبين او ديد و يا ستايش مبين او شنيد برهان جلی و مغناطيس خفی و جذب 
</p>
<p style="direction:rtl;">حديد او را به عين شهود ادراک نمود. جمع غفير از غنی و فقير و علمای 
</p>
<p style="direction:rtl;">نحرير منجذب تقرير او گشتند و دست از دل و جان بشستند و چنان بر 
</p>
<p style="direction:rtl;">افروختند که در زير شمشير رقص کنان جان بباختند. 
</p>
<p style="direction:rtl;">از جمله روزی چهار عالم فاضل از مجتهدين نور در محضرش حاضر شدند،
</p>
<p style="direction:rtl;">چنان بيان نمود که هر چهار بی اختيار شده، استدعای قبول در خدمت
</p>
<p style="direction:rtl;">نمودند چه که به قوّه تقرير که چون سحر اعجاز مبين بود آن افاضل علما 
</p>
<p style="direction:rtl;">را اقناع نمود که شما فی الحقيقه طفل سبق خوانيد و از جملهء مبتديان،
</p>
<p style="direction:rtl;">لهذا بايد از بدايت الف و باء بخوانيد. چند مجلس مفصّل در تفسير و
</p>
<p style="direction:rtl;">شرح نقطه و الف مطلقه منتهی شد که حضّار علما مبهوت گشتند و از
</p>
<p style="direction:rtl;">جوش و خروش بحر بيان او متحيّر و مدهوش شدند . آوازه اين حکايت
</p>
<p style="direction:rtl;">به سمع قريب و بعيد رسيد و ممانعين را يأس شديد حاصل شد. صفحات 
</p>
<p style="direction:rtl;">نور از اين وقايع پرشوق و شور گشت و ولوله اين فتنه و آشوب گوشزد 
</p>
<p style="direction:rtl;">اهل بار فروش شد. مجتهد اعظم نور ملّا محمّد در قشلاق بود. چون اين 
</p>
<p style="direction:rtl;">وقوعات را استماع نمود دو نفر از اجلّهء علمای متبحّرين که فصاحتی 
</p>
<p style="direction:rtl;">عجيب و بلاغتی غريب و حجّتی قاطع و برهانی لامع داشتند فرستاد تا اين 
</p>
<p style="direction:rtl;">آتش را خاموش نمايند و آن شخص جوان را به قوّت برهان مغلوب
</p>
<p style="direction:rtl;">و مقهور نموده، تائب و يا خود از فوز و نجاح مقاصد خويش خائب 
</p>
<p style="direction:rtl;">ص ۳۶
</p>
<p style="direction:rtl;">سازند. سبحان اللّه از عجائب مقدّرات! آن دو عالم چون در محضر آن 
</p>
<p style="direction:rtl;">جوان وارد شدند و امواج بيان او را ديدند و قوّه برهان او را شنيدند چون 
</p>
<p style="direction:rtl;">گل شکفته و مانند جمع آشفته گشتند و از محراب و منبر و مسند و مندر
</p>
<p style="direction:rtl;">و ثروت و زيور و جماعت شام و سحر گذشتند و بر اعلاء مقاصد آن
</p>
<p style="direction:rtl;">شخص قيام کردند، بلکه مجتهد اعظم را نيز دلالت بر تسليم نمودند.
</p>
<p style="direction:rtl;">و چون آن جوان با نطقی چون سيل جاری عازم آمل و ساری بود در
</p>
<p style="direction:rtl;">قشلاق نور با آن عالم نحرير و مجتهد جليل ملاقات نمود و از اطراف 
</p>
<p style="direction:rtl;">ناس اجتماع نمودند و منتظر نتيجه بودند. جناب فاضل مجتهد هر چند
</p>
<p style="direction:rtl;">در فضل مسلّم و در علم اعلم معاصرين خويش بود لکن به جهت 
</p>
<p style="direction:rtl;">مباحثه و محاججه استخاره فرمودند، موافق نيامد، عذر خواستند و به 
</p>
<p style="direction:rtl;">وقت ديگر مرهون نمودند، عجز و قصور مفهوم و مظنون شد و سبب اقبال 
</p>
<p style="direction:rtl;">و ثبوت و رسوخ ناس گشت. مختصر اينست چندی در آن صفحات در گردش بود.
</p>
<p style="direction:rtl;">بعد از فوت خاقان مغفور محمّد شاه رجوع به طهران نمود و در سرّ مخابره 
</p>
<p style="direction:rtl;">و ارتباط با باب داشت و واسطهء اين مخابره ملّا عبدالکريم قزوينی شهير
</p>
<p style="direction:rtl;">بود که رکن عظيم و شخص امين باب بود و چون از برای بهاءالله در 
</p>
<p style="direction:rtl;">طهران شهرت عظيمه حاصل و قلوب ناس باو مايل با ملّا عبدالکريم 
</p>
<p style="direction:rtl;">در اين خصوص مصلحت ديدند که با وجود هيجان علما و تعرّض حزب 
</p>
<p style="direction:rtl;">ص ۳۷
</p>
<p style="direction:rtl;">اعظم ايران و قوّه قاهرهء امير نظام، باب و بهاءالله هر دو در مخاطرهء عظيمه
</p>
<p style="direction:rtl;">و تحت سياست شديده اند، پس چاره بايد نمود که افکار متوجّه
</p>
<p style="direction:rtl;">شخص غائبی شود و به اين وسيله بهاءالله محفوظ از تعرّض ناس ماند
</p>
<p style="direction:rtl;">و چون نظر به بعضی ملاحظات شخص خارجی را مصلحت ندانستند،
</p>
<p style="direction:rtl;">قرعهء اين فال را بنام برادر بهاءالله، ميرزا يحيی ، زدند.
</p>
<p style="direction:rtl;">باری به تأييد و تعليم بهاءالله او را مشهور و در لسان آشنا و بيگانه
</p>
<p style="direction:rtl;">معروف نمودند و از لسان او نوشتجاتی به حسب ظاهر به باب مرقوم 
</p>
<p style="direction:rtl;">نمودند و چون مخابرات سرّيّه در ميان بود اين رأی را باب به نهايت پسند نمود.
</p>
<p style="direction:rtl;">باری ميرزا يحيی مخفی و پنهان شد و اسمی از او در السن و افواه بود 
</p>
<p style="direction:rtl;">و اين تدبير عظيم تأثير عجيب کرد که بهاءالله با وجود آنکه معروف 
</p>
<p style="direction:rtl;">و مشهور بود محفوظ و مصون ماند. اين پرده سبب شد که کسی از خارج 
</p>
<p style="direction:rtl;">تفرّس ننمود و به خيال تعرّض نيفتاد تا آنکه بهاءالله باذن پادشاهی 
</p>
<p style="direction:rtl;">خارج از طهران و مأذون سفر عتبات عاليات شد. چون به بغداد رسيد 
</p>
<p style="direction:rtl;">و هلال ماه محرّم سنهء شصت و نه که در کتب باب به سنهء بعد حين تعبير
</p>
<p style="direction:rtl;">و وعد ظهور حقيقت امر و اسرار خويش نموده، از افق عالم دميد، از
</p>
<p style="direction:rtl;">قرار مذکور اين سرّ سر بسته ميان داخل و خارج مشهود گشت، بهاءالله 
</p>
<p style="direction:rtl;">به استقامت عظيمه در ميان ناس هدف سهام عموم شد و ميرزا يحيی در
</p>
<p style="direction:rtl;">ص ۳۸
</p>
<p style="direction:rtl;">لباس تبديل گاهی در نواحی و ضواحی بغداد به جهت تستّر به بعضی 
</p>
<p style="direction:rtl;">حرف مشغول و گاهی در نفس بغداد به لباس اعراب بسر می برد.
</p>
<p style="direction:rtl;">باری بهاءالله به قسمی حرکت نمود که قلوب اين طايفه منجذب و اکثر
</p>
<p style="direction:rtl;">اهالی عراق ساکت و صامت و بعضی متحيرّ و برخی متغيّر بودند. بعد 
</p>
<p style="direction:rtl;">از يک سال توقّف دست از جميع شئون گسسته و اقربا و تعلّقات را ترک 
</p>
<p style="direction:rtl;">نموده، بدون اطّلاع اتباع تنها و منفرد بی همراه و معين و انيس و رفيق 
</p>
<p style="direction:rtl;">از عراق سفر نمود و قريب دو سال در کردستان عثمانی اکثر اوقات در
</p>
<p style="direction:rtl;">محلّی دور از آبادی در کوه مسمّی به سرگلو منزل داشت. گاه گاهی
</p>
<p style="direction:rtl;">نادراً به سليمانيّه تردّد داشت. چندی نگذشت که افاضل علمای آن 
</p>
<p style="direction:rtl;">صفحات بوئی از اطوار و احوال او برده، در حلّ بعضی مسائل مشکله 
</p>
<p style="direction:rtl;">از معضلات مسائل الهيّه با او محاوره می نمودند و چون آثار کافيه
</p>
<p style="direction:rtl;">و بيانات شافيه از او مشاهده نمودند نهايت احترام و رعايت را مجری
</p>
<p style="direction:rtl;">داشتند. بنآء عليه شهرت عظيمه و صيت غريبی در آن صفحات حاصل 
</p>
<p style="direction:rtl;">نمود و خبر منقطع او به اطراف و اکناف شيوع يافت که شخص غريبی 
</p>
<p style="direction:rtl;">ايرانی در صفحات سليمانيّه که از قديم منشأ علمای نحرير اهل سنّت
</p>
<p style="direction:rtl;">بوده ، پيدا شده و اهل آن ديار در ستايش او زبان گشوده اند. از اين خبر 
</p>
<p style="direction:rtl;">مسموع معلوم شد که آن شخص بهاءالله معهود است. لهذا چند نفر به 
</p>
<p style="direction:rtl;">آنجا شتافتند و تضرّع و زاری آغاز نمودند. کثرت تضرّع جميع سبب
</p>
<p style="direction:rtl;">رجوع گرديد و هر چند اين طايفه از اين وقوعات عظيمه از قتل رئيس 
</p>
<p style="direction:rtl;">ص ۳۹
</p>
<p style="direction:rtl;">و سائره تزلزل و اضطرابی حاصل ننمودند بلکه تکثّر و تزايد نمودند.
</p>
<p style="direction:rtl;">لکن باب چون در بدايت تأسيس بود که قتيل گشت لهذا اين طايفه از
</p>
<p style="direction:rtl;">روش و حرکت و سلوک و تکليف خويش بی خبر بودند، اساسشان
</p>
<p style="direction:rtl;">مجرّد محبّت باب بود و اين بی خبری سبب شد که در بعضی جهات 
</p>
<p style="direction:rtl;">اغتشاش حاصل گشت و چون تعرّض شديد ديدند دست به مدافعه
</p>
<p style="direction:rtl;">گشودند لکن بعد از رجوع، بهاءالله در تربيت و تعليم و آداب و تنظيم و 
</p>
<p style="direction:rtl;">اصلاح احوال اين طايفه جهد بليغ نمود به قسمی که در مدّت قليله
</p>
<p style="direction:rtl;">جميع اين فساد و فتن خاموش گرديد و منتهای قرار و سکون در قلوب 
</p>
<p style="direction:rtl;">حاصل شد و به حسب مسموع در نزد اوليای امور نيز واضح و مشهود 
</p>
<p style="direction:rtl;">گشت که نوايا و مبادی و افکار اين طايفه امور روحانيّه و از متعلّقات 
</p>
<p style="direction:rtl;">قلوب صافيه است و اساس حقيقی اصلی تصحيح اخلاق و تحسين ادبی 
</p>
<p style="direction:rtl;">عالم انسانی است به مادّيّات قطعيّاً علاقه نداشته و چون اين اساس در 
</p>
<p style="direction:rtl;">قلوب اين طايفه استقرار يافت، به قسمی در جميع بلاد حرکت نمودند
</p>
<p style="direction:rtl;">که در نزد اولياء امور به سلامت نفس و سکون قلب و نيّت صحيحه و 
</p>
<p style="direction:rtl;">اعمال حسنهء و حسن آداب مشتهر گشتند، زيرا اين قوم در نهايت
</p>
<p style="direction:rtl;">آداب اطاعت و انقياد هستند، چون تعليم را چنين يافتند روش و حرکت 
</p>
<p style="direction:rtl;">را تطبيق نمودند. اوّل اعتراض بر اقوال و اعمال و اطوار و اخلاق و
</p>
<p style="direction:rtl;">رفتار اين طايفه بود، حال در ايران اعتراض بر عقايد و وجدان ايشان است 
</p>
<p style="direction:rtl;">و اين نيز خارج از قوّهء انسان است که بتواند به تعرّض و اعتراض تبديل 
</p>
<p style="direction:rtl;">ضمائر و وجدان نمايد و يا دخلی در عقايد احدی کند .در کشور 
</p>
<p style="direction:rtl;">ص ۴۰
</p>
<p style="direction:rtl;">وجدان جز پرتو انوار رحمن حکم نتواند و بر سرير قلوب جز قوّه نافذهء 
</p>
<p style="direction:rtl;">مالک الملوک حاکم نشايد. اين است که هر قوّه ای را معطّل و معوّق 
</p>
<p style="direction:rtl;">توان نمود جز فکر و انديشه را که حتّی انسان به نفسه منع انديشه
</p>
<p style="direction:rtl;">و خاطر خويش نتواند و سدّ هواجس و ضمائر خود ننمايد.
</p>
<p style="direction:rtl;">باری انصافش اين است که قريب سی و پنج سال است که از اين طايفه
</p>
<p style="direction:rtl;">مخالف دولت و مغاير ملّت امری حادث نشده و مشاهده نگشته و در 
</p>
<p style="direction:rtl;">اين مدّت مديده با وجود آنکه کثرت و جمعيّتشان اضعاف مضاعف سابق 
</p>
<p style="direction:rtl;">است صدائی از جائی بلند نه جز آنکه هر چند وقت علمای اعلام و 
</p>
<p style="direction:rtl;">فضلای کرام فی الحقيقه به جهت اعلای اين صيت در جهان و بيدار
</p>
<p style="direction:rtl;">نمودن ناس حکم به قتل چند نفس می نمايند چه که چون به حقيقت نظر 
</p>
<p style="direction:rtl;">کنی اين گونه تعرّض تدمير نه ، بلکه تعمير است، خاموش و نسيان
</p>
<p style="direction:rtl;">نگردد، بلکه پر جوش و اعلان شود.
</p>
<p style="direction:rtl;">باری يک حکايت مختصری نقل کنم از وقوعات. شخصی تعرّض شديد
</p>
<p style="direction:rtl;">و اذيّت کلّی به شخصی بابی نموده، متعدّی عليه دست به قصاص گشود 
</p>
<p style="direction:rtl;">و به انتقام بر خاست و بر متعدّی تشهير سلاح نمود و چون معرض تهديد
</p>
<p style="direction:rtl;">و توبيخ اين طايفه گشت فرار اختيار کرد و چون به همدان رسيد صفتش 
</p>
<p style="direction:rtl;">معلوم شد. علما آنرا چون از سلسلهء علما بود به شدّت پاپی شدند و
</p>
<p style="direction:rtl;">تسليم حکومت نمودند و به اجرای تعزير حکم کردند. از قضا در جيب 
</p>
<p style="direction:rtl;">ص ۴۱
</p>
<p style="direction:rtl;">گربيان او نوشته ای از بهاءالله برون آمد که مضمون آن ملامت بر
</p>
<p style="direction:rtl;">قصد قصاص و زجر و توبيخ بر طلب انتقام بود و در منع از اتّباع 
</p>
<p style="direction:rtl;">شهوات . از جمله مضمون اين عبارات مندرج يافتند " انّ اللّه بَرِیء من 
</p>
<p style="direction:rtl;">المفسدين " و همچنين "ان تُقْتَلوا خير لکم من ان تَقْتُلوا" و "اذا عوقبتم 
</p>
<p style="direction:rtl;">فعليکم بولاة الامور و ملاذ الجمهور و ان اهملتم فوّضوا الامور الی الرّبّ
</p>
<p style="direction:rtl;">الغيور هذه سمة المخلصين و صفة الموقنين ". حاکم چون مطّلع بر اين 
</p>
<p style="direction:rtl;">نوشته شد به آن شخص خطاب نمود که بحکم رئيس مطاع خويش
</p>
<p style="direction:rtl;">تأديب لازم و سياست و تعذيب واجب شد. آن شخص در جواب گفت 
</p>
<p style="direction:rtl;">اگرجميع نصائح او را مجری بداريد من از عقوبت و هلاکت نهايت
</p>
<p style="direction:rtl;">ممنونيّت دارم. حاکم تبسّم نمود و آن شخص را رها نمود .
</p>
<p style="direction:rtl;">باری در تربيت و تشويق به حسن اخلاق و تحصيل معارف و فنون آفاق و
</p>
<p style="direction:rtl;">حسن سلوک با جميع طوايف عالم و خير خواهی کلّ امم و تأليف و اتّحاد
</p>
<p style="direction:rtl;">و اطاعت و انقياد و تربيت اطفال و تحصيل مايحتاج اليه عالم انسان و
</p>
<p style="direction:rtl;">تأسيس سعادت حقيقيّهء مردمان، بهاءالله نهايت کوشش نموده ، متّصلًا به 
</p>
<p style="direction:rtl;">اطراف صحآئف نصايح ارسال می نمود و تأثير عجيبی حاصل و بعد از
</p>
<p style="direction:rtl;">نهايت جستجو و تفحّص بعضی از آن مراسلات ملاحظه شد و بعضی 
</p>
<p style="direction:rtl;">فقرات آن مرقوم ميشود. آن رسائل جميع در تهذيب اخلاق و تشويق 
</p>
<p style="direction:rtl;">بر حسن آداب و توبيخ بعضی از افراد و تشکّی از اهل فساد بود. از جمله
</p>
<p style="direction:rtl;">اين عبارت مذکور بود: 
</p>
<p style="direction:rtl;">ص ۴۲
</p>
<p style="direction:rtl;">"ليس ذلّتی سجنی لعمری انّه عزّ لی بل الذّلّة عمل احبّائی الّذين ينسبون 
</p>
<p style="direction:rtl;">انفسهم الينا و يتّبعون الشّيطان فی اعمالهم منهم من اخذ الهوی و اعرض
</p>
<p style="direction:rtl;">عمّا اُمِر به و منهم من اتّبع الحقّ بالهدی فالّذين ارتکبوا الفحشاء
</p>
<p style="direction:rtl;">و تمسّکوا بالدّنيا انّهم ليسوا من اهل البهآء "و همچنين " طوبی لمن تزيّن
</p>
<p style="direction:rtl;">بطراز الآداب والاخلاق انّه ممّن نصر ربّه بالعمل الواضح المبين " 
</p>
<p style="direction:rtl;">و همچنين :" هواللّه تعالی شأنه الحکمة و البيان، حقّ جلّ جلاله از برای 
</p>
<p style="direction:rtl;">ظهور جواهر معانی از معدن انسانی در هر عصری امينی فرستاده، اسّ 
</p>
<p style="direction:rtl;">اساس دين اللّه و مذهب اللّه آنکه مذاهب مختلفه و سبل متعدّده را سبب
</p>
<p style="direction:rtl;">و علّت بغضا ننمايند. اين اصول و قوانين و راههای محکم متين از مطلع
</p>
<p style="direction:rtl;">واحد ظاهر و از مشرق واحد مُشرق و اين اختلافات نظر به مصالح وقت
</p>
<p style="direction:rtl;">و زمان و قرون و اعصار بوده. ای اهل توحيد کمر همّت را محکم 
</p>
<p style="direction:rtl;">نمائيد که شايد جدال و نزاع مذهبی از بين اهل عالم مرتفع شود
</p>
<p style="direction:rtl;">و محو گردد حبّاً للّه و لعباده بر اين امر عظيم خطير قيام نمائيد. ضغينه 
</p>
<p style="direction:rtl;">و بغضای مذهبی ناری است عالم سوز و اطفاء آن بسيار صعب، مگر 
</p>
<p style="direction:rtl;">يد قدرت الهی ناس را از اين بلای عقيم نجات بخشد. در محاربهء واقعهء
</p>
<p style="direction:rtl;">بين دولتين ملاحظه نمائيد، طرفين از مال و جان گذشتند چه مقدار
</p>
<p style="direction:rtl;">قريها کَان لم يکن مشاهده شد. مشکوة بيان را اين کلمه به مثابه
</p>
<p style="direction:rtl;">مصباح است : ای اهل عالم همه بار يک داريد و برگ يک شاخسار. به 
</p>
<p style="direction:rtl;">کمال محبّت و اتّحاد و مودّت و اتّفاق سلوک نمائيد. قسم به آفتاب
</p>
<p style="direction:rtl;">حقيقت، نور اتّفاق آفاق را روشن و منوّر سازد . حقّ آگاه گواهِ اين 
</p>
<p style="direction:rtl;">ص ۴۳
</p>
<p style="direction:rtl;">گفتار بوده و هست، جهد نمائيد تا به اين مقام بلند اعلی که مقام 
</p>
<p style="direction:rtl;">صيانت و حفظ عالم انسانی است فائز شويد. اين قصد، سلطان مقاصد
</p>
<p style="direction:rtl;">و اين امل ، مليک آمال. اميدواريم حقّ ملوک عالم را تأييد فرمايد تا
</p>
<p style="direction:rtl;">از تجلّيات انوار آفتاب عدل عالم را منوّر نمايند و مزيّن دارند. گاهی به 
</p>
<p style="direction:rtl;">لسان شريعت و هنگامی به لسان حقيقت و طريقت نطق نموديم و مقصد
</p>
<p style="direction:rtl;">اقصی و غايت قصوی ، ظهور اين مقام بلند اعلی بوده و کفی باللّه 
</p>
<p style="direction:rtl;">شهيدا .ای دوستان با جميع اهل عالم به روح و ريحان معاشرت نمائيد ،
</p>
<p style="direction:rtl;">اگر نزد شما کلمه و يا جوهری است که دون شما از آن محروم، به 
</p>
<p style="direction:rtl;">لسان محبّت و شفقت القا نمائيد و بنمائيد اگر قبول شد و اثر نمود
</p>
<p style="direction:rtl;">مقصد حاصل و الّا او را باو گذاريد و در بارهء او دعا نمائيد نه جفا . 
</p>
<p style="direction:rtl;">لسان شفقت جذّاب قلوب است و مائدهء روح و به مثابه معانی است
</p>
<p style="direction:rtl;">از برای الفاظ و مانند افق است از برای اشراق آفتاب حکمت و 
</p>
<p style="direction:rtl;">دانائی. اگراهل توحيد در اعصار اخيره به شريعت غرّا بعد از حضرت 
</p>
<p style="direction:rtl;">خاتم روح ماسواه فداه عمل می نمودند و به ذيلش تشبّث، بنيان 
</p>
<p style="direction:rtl;">حصن امر متزعزع نمی شد و مدائن معمور خراب نمی گشت بلکه مدن 
</p>
<p style="direction:rtl;">و قری به طراز امن و امان مزيّن و فائز. از غفلت و اختلافِ امّت مرحومه
</p>
<p style="direction:rtl;">و دخان انفسِ شريره ملّت بيضا تيره و ضعيف مشاهده می شود. اگر
</p>
<p style="direction:rtl;">عامل می شدند از انوار آفتاب عدل غافل نمی گشتند. اين مظلوم از اوّل 
</p>
<p style="direction:rtl;">ايّام الی حين بين ايادی غافلين مبتلا، گاهی به عراق و هنگامی به ادرنه 
</p>
<p style="direction:rtl;">و از آنجا به عکّا که منفای قاتلين و سارقين بوده، من غير جهت ما را 
</p>
<p style="direction:rtl;">ص ۴۴
</p>
<p style="direction:rtl;">نفی نمودند و از اين سجن اعظم معلوم نيست به کجا و چه جا محلّ
</p>
<p style="direction:rtl;">گيريم. العلم عنداللّه ربّ العرش و الثّری و ربّ الکرسيّ الرّ فيع. ما 
</p>
<p style="direction:rtl;">در هر محلّ باشيم و هر چه بر ما وارد شود بايد اولياء به کمال استقامت 
</p>
<p style="direction:rtl;">واطمينان به افق اعلی ناظر باشند و به اصلاح عالم و تربيت امم
</p>
<p style="direction:rtl;">مشغول گردند. آنچه وارد شده و بشود سبب و علّت ارتفاع کلمهء 
</p>
<p style="direction:rtl;">توحيد بوده و هست . خذوا امراللّه و تمسّکوا به انّه نزّل من لدن آمر 
</p>
<p style="direction:rtl;">حکيم. باکمال شفقت و رحمت اهل عالم را بما تنتفع به انفسهم دلالت 
</p>
<p style="direction:rtl;">کرديم و راه نموديم. قسم به آفتاب حقيقت که از اعلی افق عالم 
</p>
<p style="direction:rtl;">اشراق نموده، اهل بهاء جز عمار و اصلاح عالم و تهذيب امم 
</p>
<p style="direction:rtl;">مقصودی نداشته و ندارند، با جميع ناس به صدق و صفا بوده اند،
</p>
<p style="direction:rtl;">ظاهرشان عين باطن و باطن نفس ظاهر . حقيقت امر پوشيده و پنهان نه
</p>
<p style="direction:rtl;">امام وجوه ظاهر و هويدا، نفس اعمال گواه اين مقال. امروز هر صاحب
</p>
<p style="direction:rtl;">بصری از اعمال و آثار به مقصود پی برد و از گفتار و رفتار به مراد اهل 
</p>
<p style="direction:rtl;">بهاء آگاهی يابد . امواج بحر رحمت الهی به کمال روح ظاهر و امطار 
</p>
<p style="direction:rtl;">سحاب فضل و عنايتش در کلّ حين نازل. در ايّام توقّف در عراق اين 
</p>
<p style="direction:rtl;">مظلوم با جميع احزاب بی پرده و حجاب جالس و مؤانس. چه مقدار از 
</p>
<p style="direction:rtl;">اهل آفاق به نفاق داخل و به وفاق خارج ، باب فضل بر وجوه کلّ
</p>
<p style="direction:rtl;">مفتوح، باعاصی و مطيع در ظاهر به يک قسم معاشر که شايد بدکاران به 
</p>
<p style="direction:rtl;">دريای بخشش بی پايان پی برند. تجلّيات اسم ستّار به قسمی ظاهر که
</p>
<p style="direction:rtl;">بدکار گمان می نمود از اخيار محسوب. هيچ قاصدی محروم نماند و هيچ 
</p>
<p style="direction:rtl;">ص ۴۵
</p>
<p style="direction:rtl;">مقبلی ممنوع نه. اعراض و اجتناب ناس را سبب، بعضی از علمای
</p>
<p style="direction:rtl;">ايران و اعمال ناشايسته جهّال بوده. مقصود از علما در اين مقامات 
</p>
<p style="direction:rtl;">نفوسی بوده که ناس را از شاطی بحر احديّه منع نموده اند و الّا عالم 
</p>
<p style="direction:rtl;">عامل و حکيم عادل به مثابه روحند از برای جسد عالم. طوبی از برای 
</p>
<p style="direction:rtl;">عالمی که تارکش به تاج عدل مزيّن و هيکلش به طراز انصاف مفتخر.
</p>
<p style="direction:rtl;">قلم نصح، دوستان را وصيّت می فرمايد و به محبّت و شفقت و حکمت 
</p>
<p style="direction:rtl;">و مدارا امر می نمايد . مظلوم امروز مسجون، ناصر او جنود اعمال 
</p>
<p style="direction:rtl;">و اخلاق بوده، نه صفوف و جنود و تفنگ و توپ. يک عمل پاک عالم 
</p>
<p style="direction:rtl;">خاک را جنّت عليا نمايد. ای دوستان به اخلاق مرضيّه و اعمال طيّبه
</p>
<p style="direction:rtl;">مظلوم را نصرت نمائيد.اليوم هر نفسی ارادهء بلوغ به اعلی المقام 
</p>
<p style="direction:rtl;">نمايد بايد بما عنده ناظر نباشد بل بما عنداللّه. ليس له ان ينظر الی ما
</p>
<p style="direction:rtl;">ينفعه بل الی ما ترتفع به کلمة اللّه المطاعة. قلب بايد از شئونات نفس
</p>
<p style="direction:rtl;">و هوی مقدّس باشد، چه که سلاح موحّدين و مقرّبين تقوی اللّه بوده و 
</p>
<p style="direction:rtl;">هست، اوست درعی که انسان را از سهام بغی و فحشا حفظ می 
</p>
<p style="direction:rtl;">نمايد. لازال رايت تقوی مظفّر بوده و از اقوی جنود عالم محسوب. بها
</p>
<p style="direction:rtl;">فتح المقرّبون مدن القلوب باذن اللّه ربّ الجنود. عالم را ظلمت احاطه
</p>
<p style="direction:rtl;">نموده، سراجی که روشنی بخشد حکمت بوده و هست مقتضيات آن 
</p>
<p style="direction:rtl;">را بايد در جميع احوال ملاحظه نمود و از حکمت ملاحظهء مقامات است 
</p>
<p style="direction:rtl;">و سخن گفتن باندازه و شأن، و از حکمت حزم است چه که انسان نبايد
</p>
<p style="direction:rtl;">هر نفسی هر چه بگويد قبول نمايد. در جميع احوال از حقّ جلّ جلاله 
</p>
<p style="direction:rtl;">ص ۴۶
</p>
<p style="direction:rtl;">بطلبيد عبادش را از رحيق مختوم و انوار اسم قيّوم محروم نفرمايد. يا
</p>
<p style="direction:rtl;">احبّاء اللّه انّ قلم الصّدق يوصيکم بالامانة الکبری لعمراللّه نورها اظهر
</p>
<p style="direction:rtl;">من نور الشّمس قد خسف کلّ نور عند نورها و ضيائها و اشراقها. از حق 
</p>
<p style="direction:rtl;">می طلبيم مدن و ديارش را از اشراقات انوار شمس امانت محروم 
</p>
<p style="direction:rtl;">نفرمايد. جميع را در ليالی و ايّام به امانت و عفّت و صفا و وفا دلالت
</p>
<p style="direction:rtl;">نموديم و به اعمال طيّبه و اخلاق مرضيّه وصيّت کرديم. در ليالی و ايّام
</p>
<p style="direction:rtl;">صرير قلم مرتفع و لسان ناطق، تا آنکه مقابل سيف، کلمه قائم 
</p>
<p style="direction:rtl;">و مقابل سطوت، صبر و مقام ظلم تسليم و حين شهادت تفويض. سی
</p>
<p style="direction:rtl;">سنه أَو أَزْيد آنچه بر اين حزب مظلوم وارد، صبر نموده اند و به خدا
</p>
<p style="direction:rtl;">وا گذاشته اند. هر صاحب عدل و انصاف بر آنچه ذکر شد شهادت داده
</p>
<p style="direction:rtl;">و می دهد. اين مظلوم در اين مدّت به مواعظ حسنه و نصايح شافيهء
</p>
<p style="direction:rtl;">کافيه تشبّث نمود تا بر کلّ ثابت و واضح شد که اين مظلوم از برای 
</p>
<p style="direction:rtl;">ظهور کنوز مودعه در نفوس خود را هدف سهام بلايا نموده، نزاع و
</p>
<p style="direction:rtl;">جدال شأن درنده های ارض بوده و هست، اعمال پسنديده شأن 
</p>
<p style="direction:rtl;">انسان. تبارک الرّحمن الّذی خلق الانسان علّمه البيان. بعد از همه 
</p>
<p style="direction:rtl;">زحمتها نه امرای دولت راضی و نه علمای ملّت. يک نفس يافت نشد که 
</p>
<p style="direction:rtl;">للّه امام درگاه حضرت پادشاه خلّد اللّه مُلکه کلمه ای بگويد. لن يصيبنا 
</p>
<p style="direction:rtl;">الّا ما کتب اللّه لنا. به معروف عمل ننمودند و در اظهار منکر کوتاهی 
</p>
<p style="direction:rtl;">نرفت ، انصاف به مثابه عنقا شد و صدق مانند کبريت احمر. نفسی به 
</p>
<p style="direction:rtl;">خير تکلّم ننمود. گويا عدل به مثابه اهل حقّ مبغوض عباد و مطرود بلاد 
</p>
<p style="direction:rtl;">ص ۴۷
</p>
<p style="direction:rtl;">گشته. سبحان اللّه در مقدّمهء ارض طاء احدی بما حکم به اللّه تکلّم 
</p>
<p style="direction:rtl;">ننمود، نظر باظهار قدرت و ابراز خدمت در حضور سلطان خلّداللّه ملکه،
</p>
<p style="direction:rtl;">معروف را منکر و مصلح را مفسد گفته اند. امثال آن نفوس
</p>
<p style="direction:rtl;">قطره را دريا نمايند و ذرّه را آفتاب، بيت گلين را حصن متين گويند
</p>
<p style="direction:rtl;">و از حقّ مبين چشم پوشند. جمعی مصلحين عالم را به تهمت فساد اخذ
</p>
<p style="direction:rtl;">نمودند، لعمر اللّه آن نفوس جز عزّت دولت و خدمت ملّت قصدی و
</p>
<p style="direction:rtl;">اَملی نداشته و ندارند، للّه گفته و للّه می گويند و فی سبيل اللّه 
</p>
<p style="direction:rtl;">سالکند. ای دوستان از مقصود عالميان مسئلت نمائيد حضرت سلطان 
</p>
<p style="direction:rtl;">خلّداللّه ملکه را تأييد فرمايد تا از انوار آفتاب عدل جميع ممالک ايران 
</p>
<p style="direction:rtl;">به طراز امن و امان مزيّن گردد. از قرار مذکور به صرافت طبع مبارک 
</p>
<p style="direction:rtl;">بستگان را گشود و مقيّدين را آزادی بخشود . بعضی از امور عرضش
</p>
<p style="direction:rtl;">امام وجوه عباد فرض است و اظهارش از سجيّهء ابرار تا اخيار مطّلع 
</p>
<p style="direction:rtl;">شوند و آگاه گردند، انّه يلهم من يشآء بما اراد و هو المقتدر الآمر العليم
</p>
<p style="direction:rtl;">الحکيم. از آن ارض کلمه ‏‏ای به سمع مظلوم رسيد که فی الحقيقه سبب 
</p>
<p style="direction:rtl;">حيرت شد. نوّاب والا معتمد الدّوله فرهاد ميرزا، در باره مسجون
</p>
<p style="direction:rtl;">فرموده آنچه ذکرش محبوب نه. اين مظلوم با ايشان و امثال ايشان
</p>
<p style="direction:rtl;">بسيار کم ملاقات نموده، آنچه در نظر است دو بار در مرغ محلّه
</p>
<p style="direction:rtl;">شميران که مقرّ مظلوم بود تشريف آوردند، دفعهء اولی عصر يومی و 
</p>
<p style="direction:rtl;">ثانی يوم جمعه صبح تشريف آوردند و نزديک مغرب مراجعت فرمودند.
</p>
<p style="direction:rtl;">ايشان عالم و آگاهند نبايد به غير حقّ تکلّم نمايند. اگر نفسی خدمت 
</p>
<p style="direction:rtl;">ص ۴۸
</p>
<p style="direction:rtl;">ايشان رسيد اين کلمه را امام وجه از قبل مظلوم مذکور دارد : يا ابن
</p>
<p style="direction:rtl;">المَلِک اسئل من حضرتک العدل و الانصاف فی ما ورد علی هذا 
</p>
<p style="direction:rtl;">المظلوم الغريب. طوبی از برای نفسی که شبهات اهل هوی او را از 
</p>
<p style="direction:rtl;">اظهار عدل باز نداشت و از انوار نيّر انصاف محروم ننمود . يا اولياء
</p>
<p style="direction:rtl;">اللّه فی آخرالقول نوصيکم مرّة اخری بالعفّة و الامانة والدّيانة و 
</p>
<p style="direction:rtl;">الصّدق و الصّفاء ضعوا المنکر و خذوا المعروف هذا ما امرتم به فی
</p>
<p style="direction:rtl;">کتاب اللّه العليم الحکيم طوبی للعاملين . در اين حين قلم نوحه می نمايد
</p>
<p style="direction:rtl;">و می گويد يا اولياء اللّه به افق راستی ناظر باشيد و از دونش فارغ و 
</p>
<p style="direction:rtl;">منقطع و آزاد لاحول و لا قوّة الّا باللّه."
</p>
<p style="direction:rtl;">بالجمله در سابق در ولايات در السن و افواه مردمان در ايران به حقّ
</p>
<p style="direction:rtl;">اين طايفه روايات و حکايات مخالف و مباين بلکه منافی مزيّت عالم
</p>
<p style="direction:rtl;">انسانی و معارض موهبت الهی افتاد و اشتهار يافت و چون اساس قرار و
</p>
<p style="direction:rtl;">استقراری حصول نمود و روش و سلوک معلوم و مشهود شد پرده 
</p>
<p style="direction:rtl;">شبهه و شکوک زائل گشت و حقيقت حال اين طايفه واضح و روشن
</p>
<p style="direction:rtl;">گرديد و به درجه ثبوت واصل شد که اساس مخالف ظنون ناس است و
</p>
<p style="direction:rtl;">بنيان مباين گمان و قياس. در رفتار و کردار و اخلاق و احوال محلّ 
</p>
<p style="direction:rtl;">اعتراض نه. اعتراض در ايران بر بعضی ضمائر و عقائد اين طايفه است 
</p>
<p style="direction:rtl;">و از قراين احوال چنين ملاحظه شد که اهالی امنيّت و رسوخ به امانت 
</p>
<p style="direction:rtl;">و صداقت و ديانت اين طايفه در جميع معاملات حاصل نموده اند .
</p>
<p style="direction:rtl;">ص ۴۹
</p>
<p style="direction:rtl;">بر سر اصل مطلب رويم. مدّت اقامت اين اشخاص در عراق، مشهور
</p>
<p style="direction:rtl;">آفاق شدند چه که غربت سبب شهرت گشت به قسمی که بسياری از 
</p>
<p style="direction:rtl;">طوايف سايره ارتباط و اتّحادی خواستند و اسباب الفتی آراستند لکن
</p>
<p style="direction:rtl;">رئيس اين طايفه مقاصد هر حزبی را در يافته، در کمال سکون و سلوک 
</p>
<p style="direction:rtl;">و ثبوت حرکت می نمود و تمکين احدی ننمود بلکه به قدر امکان به 
</p>
<p style="direction:rtl;">نصيحت هر يک قيام کرد و تشويق و تحريص به نوايای حسنهء و مقاصد
</p>
<p style="direction:rtl;">خيريّهء دولت و ملّت نمود و اين روش و حرکت رئيس در عراق شهرت 
</p>
<p style="direction:rtl;">يافت و همچنين در مدّت اقامت در عراق بعضی از مأمورين دول 
</p>
<p style="direction:rtl;">اجنبيّه حسن الفت خواستند و روابط مودّت جستند لکن رئيس موافقت 
</p>
<p style="direction:rtl;">ننمود و از اتّفاقات غريبه آنکه در عراق بعضی از خانوادهء سلطنت با 
</p>
<p style="direction:rtl;">آن دول همراز گشتند و به وعد و وعيد دمساز و اين طايفه لسان 
</p>
<p style="direction:rtl;">توبيخ گشودند و نصيحت آغاز کردند که اين چه دنائت است
</p>
<p style="direction:rtl;">و وضوح خيانت که انسان به جهت منافع دنيوی و فوايد شخصی و
</p>
<p style="direction:rtl;">رفاهيّت حال يا صيانت جان و مال، خود را در اين وبال عظيم و
</p>
<p style="direction:rtl;">خسران مبين اندازد و متصدّی امری گردد که داعی ذلّت کبری و جالب 
</p>
<p style="direction:rtl;">نقمت عظمی و رسوائی آخرت و اولی گردد. هر ذلّتی را تحمّل توان
</p>
<p style="direction:rtl;">نمود مگر خيانت وطن و هر گناهی قابل عفو و مغفرتست مگر هتک
</p>
<p style="direction:rtl;">ناموس دولت و مضرّت ملّت و چنين تصوّر داشتند که دولتخواهی 
</p>
<p style="direction:rtl;">نمودند و اظهار خلوص و نيکخواهی کردند و حقوق وفاداری را مقدّس 
</p>
<p style="direction:rtl;">شمردند و اين مقصد جليل را فريضه ذمّت خويش دانستند و اين اخبار 
</p>
<p style="direction:rtl;">ص ۵۰
</p>
<p style="direction:rtl;">در عراق عرب شيوع يافت و خير خواهان وطن زبان به شکرانه 
</p>
<p style="direction:rtl;">گشودند و تحسين و توقير فرمودند و چنين گمان ميرفت که اين 
</p>
<p style="direction:rtl;">وقايع به حضور همايون عرض خواهد شد. بعد از چندی معلوم شد که 
</p>
<p style="direction:rtl;">بعضی از مشايخ در عتبات عاليات که مخابره به دربار بلکه به پيشگاه 
</p>
<p style="direction:rtl;">دارند در خفيّه دائماً نسبت به اين طايفه غَرويّات و اسنادات عجيبه
</p>
<p style="direction:rtl;">داده و همچه گمان نموده که اين گونه مساعی سبب تقرّب درگاه و 
</p>
<p style="direction:rtl;">علّت علوّ شأن و جاه است و چون هيچ نفسی در دربار معدلت مدار
</p>
<p style="direction:rtl;">در اين خصوص به آزادی سخن نتوانست نمود و وزرای واقف عادل 
</p>
<p style="direction:rtl;">نيز مصلحت خويش را در سکوت می ديدند از اين سعايت ها و روايت ها 
</p>
<p style="direction:rtl;">مسئله عراق در طهران جسامت يافته و مبالغات عظيمه شده، لکن 
</p>
<p style="direction:rtl;">جنرال قونسولوس ها چون به حقيقت واقف بودند معتدلانه حرکت می 
</p>
<p style="direction:rtl;">نمودند تا آنکه ميرزا بزرگ خان قزوينی جنرال قونسولوس بغداد شد 
</p>
<p style="direction:rtl;">و چون اين شخص اکثر اوقات خويش را به بی هوشی گذرانده، از دور 
</p>
<p style="direction:rtl;">انديشی در کنار بود با آن مشايخ در عراق هم عهد و ميثاق گشته، 
</p>
<p style="direction:rtl;">کمر همّت را بر خرابی و اضمحلال محکم بست و آنچه قوّهء تحرير و 
</p>
<p style="direction:rtl;">بنان داشت صرف تقرير و بيان کرد. هر روز در سرّ طوماری به طهران 
</p>
<p style="direction:rtl;">نوشت و ايمان و پيمان با حضرات مشايخ نمود و لايحه منشوری به 
</p>
<p style="direction:rtl;">حضرت سفير کبير ارسال داشت. چون اين تقارير و تحارير را پايه و 
</p>
<p style="direction:rtl;">اساسی نبود جميع به تأخير و تسويف می گذشت تا آنکه آن مشايخ با 
</p>
<p style="direction:rtl;">جنرال مجلس مشورتی فراهم آوردند و جمعی علمای اعلام و مجتهدين 
</p>
<p style="direction:rtl;">ص ۵۱
</p>
<p style="direction:rtl;">عظام را در کاظمين عليهما السّلام جمع نمودند و متّفق و متّحد شدند
</p>
<p style="direction:rtl;">و به مجتهدين کربلای معلّا و نجف اشرف نوشتند و جميع را دعوت
</p>
<p style="direction:rtl;">نمودند. بعضی دانسته، آمدند و بعضی ندانسته.از جمله عالم جليل 
</p>
<p style="direction:rtl;">نحرير و فاضل نبيل شهير، خاتمة المحقّقين مرحوم مغفور الشّيخ مرتضی
</p>
<p style="direction:rtl;">که رئيس مسلّم کلّ بود، من دون اطّلاع حاضر شدند و چون از حقيقت 
</p>
<p style="direction:rtl;">مقاصد مطلّع شدند، فرمودند، من بر کنه حقائق اين طايفه و اسرار و 
</p>
<p style="direction:rtl;">سرائر مسائل الهيّهء اين فئه کماهی حقّها مطّلع نيستم و تا به حال در
</p>
<p style="direction:rtl;">احوال و اطوارشان منافی کتاب مبين که داعی تکفير باشد چيزی نديده
</p>
<p style="direction:rtl;">و نفهميدم، لهذا مرا از اين قضيّه معاف داريد. هر کس تکليف خويش 
</p>
<p style="direction:rtl;">را دانسته، عمل نمايد. باری مقصود مشايخ و قونسول هجوم عام بغتی 
</p>
<p style="direction:rtl;">بود، لکن از عدم موافقت مرحوم شيخ اين تدبير عديم التّأثير، بلکه 
</p>
<p style="direction:rtl;">سبب خجلت و مأيوسی شد و آن جمعيّت مشايخ و علما و عوام که 
</p>
<p style="direction:rtl;">از کربلا آمده بودند پريشان شدند .
</p>
<p style="direction:rtl;">در خلال اين احوال مفسدين از هر طرف، حتّی بعضی وزرای معزول
</p>
<p style="direction:rtl;">تحريک اين طايفه نمودند که بلکه تغيير منهج و سلوک دهند و متّصل از 
</p>
<p style="direction:rtl;">جميع جهات پيغامهای کذب و اراجيف متواصل و متواتر بود که منويّ
</p>
<p style="direction:rtl;">ضمير دربار ايران قلع و قمع و اعدام و اهلاک اين طايفه است و 
</p>
<p style="direction:rtl;">متّصلاً مخابره با حکومت محلّيّه ممتد و عنقريب جميع در عراق دست 
</p>
<p style="direction:rtl;">بسته تسليم ايران می گردند، لکن بابيها به سکون و سکوت وقت می 
</p>
<p style="direction:rtl;">ص ۵۲
</p>
<p style="direction:rtl;">گذراندند و سلوک و روش را ابداً تغيير ندادند. و چون ميرزا بزرگ خان
</p>
<p style="direction:rtl;">از اين گونه حرکات نيز منويّ ضمير خويش را ترويج و حصولی نيافت
</p>
<p style="direction:rtl;">از سوء تدبير در فکر تکدير و تحقير افتاد. هر روز بهانه جست و اهانتی
</p>
<p style="direction:rtl;">کرد و ولوله و آشوبی انداخت و علم فتنه بر افراخت تا کار مشرف بر
</p>
<p style="direction:rtl;">آن شد که بغتتاً فساد شود و زمام امور از دست رود و قلوب در تشويش
</p>
<p style="direction:rtl;">و اضطراب و نفوس در ضيق و عذاب افتد و به هر وسيله از علاج مزاج 
</p>
<p style="direction:rtl;">عاجز شدند و آنچه مراجعت نمودند خائب و خاسر گشتند و چون اين 
</p>
<p style="direction:rtl;">درد را دوائی و اين دُرد را صفائی نيافتند، نه ماه مشورت نمودند و در
</p>
<p style="direction:rtl;">تردّد بودند. عاقبت منعاً للفساد معدودی به سلک تبعيّت دولت عليّهء
</p>
<p style="direction:rtl;">عثمانيّه داخل شدند که اين ضوضاء را زايل کنند. بواسطهء اين تدبير
</p>
<p style="direction:rtl;">تسکين فساد شد و قونسولوس دست از تعرّض کوتاه نمود، لکن اين
</p>
<p style="direction:rtl;">قضيّه را به خلاف واقع و بر عکس حقيقت به دربار پادشاهی اخبار کرد 
</p>
<p style="direction:rtl;">و از هر جهت با مشايخ متّفقه به وسائل تخديش اذهان تشبّث نمود.
</p>
<p style="direction:rtl;">نهايت معزول و منکوب و پشيمان و پريشان گشت.
</p>
<p style="direction:rtl;">به اصل مطلب پردازيم. يازده سال و چيزی بهاءالله در عراق عرب 
</p>
<p style="direction:rtl;">اقامت نمود. روش و سلوک اين طايفه به قسمی واقع شد که شهرت و
</p>
<p style="direction:rtl;">صيت تزايد نمود، چه که در ميان ناس ظاهر و مشهود و با جميع طوايف 
</p>
<p style="direction:rtl;">معاشر و مألوف و با علما و فضلا در حلّ مسائل مشکلهء الهيّه و تحقيق
</p>
<p style="direction:rtl;">حقائق مطالب معضله ربّانيّه مأنوس بود. از قرار روايت از عموم طوايف 
</p>
<p style="direction:rtl;">ص ۵۳
</p>
<p style="direction:rtl;">به حسن معاشرت و آداب محاوره جميع حاضرين و واردين را
</p>
<p style="direction:rtl;">خوشنود مينمود. اين نوع حالات و حرکات او سبب شد که گمان
</p>
<p style="direction:rtl;">سحر نمودند و از خواصّ علوم غريبه شمردند.
</p>
<p style="direction:rtl;">و در اين مدّت ميرزا يحيی مستور و پنهان و بر روش و سلوک سابق باقی 
</p>
<p style="direction:rtl;">و بر قرار بود. حتّی چون فرمان اعليحضرت پادشاه عثمانی به حرکت 
</p>
<p style="direction:rtl;">بهاءالله از بغداد صادر شد، ميرزا يحيی نه مفارقت نمود و نه مرافقت .
</p>
<p style="direction:rtl;">گاهی تصوّر سفر هندوستان نمود و گاهی قرار در ترکستان و چون 
</p>
<p style="direction:rtl;">مصمّم به هيچ يک از اين دو رأی نشد عاقبت به خواهش خويش پيش 
</p>
<p style="direction:rtl;">از جميع به هيئت درويش در لباس خفا و تبديل عازم کرکوک و اربيل
</p>
<p style="direction:rtl;">شد و از آنجا به حرکت متواصل واصل موصل گشت و چون اين جمعيّت 
</p>
<p style="direction:rtl;">وارد شدند در کنار قافله منزل و مأوی نمود. با وجود آنکه در آن سفر
</p>
<p style="direction:rtl;">حکّام و مأمورين کمال رعايت و احترام را مجری داشتند و حرکت 
</p>
<p style="direction:rtl;">و قرار به حشمت و وقار بود مع ذلک دائماً در لباس تبديل پنهان و به 
</p>
<p style="direction:rtl;">تصوّر احتمال حصول تعرّض، احتراز داشت. و بر اين قرار وارد 
</p>
<p style="direction:rtl;">اسلامبول شدند . از طرف سلطنت سنيّهء عثمانيّه در مسافرخانه منزل 
</p>
<p style="direction:rtl;">دادند و نهايت رعايت را از هر جهت در بدايت مجری داشتند. از جهت
</p>
<p style="direction:rtl;">تنگی محل و کثرت جمعيّت روز سيّم به خانه ديگر نقل و حرکت نمودند 
</p>
<p style="direction:rtl;">و بعضی از اعيان ديدنی نمودند و ملاقات کردند و از قرار روايت ، معتدلانه
</p>
<p style="direction:rtl;">حرکت نمودند. با وجود آنکه جمعی در محافل و مجالس تزييف و تشنيع 
</p>
<p style="direction:rtl;">ص ۵۴
</p>
<p style="direction:rtl;">می نمودند که اين طايفه فتنه آفاقند و هادم عهد و ميثاق، منبع فسادند
</p>
<p style="direction:rtl;">و مخرّب بلاد، آتش افروخته اند و جهانی را سوخته، اگرچه به ظاهر
</p>
<p style="direction:rtl;">آراسته اند، لکن هر نقمت و عقوبتی را شايسته، لکن حضرات به صبر 
</p>
<p style="direction:rtl;">و سکون و تأنّی و ثبوت سلوک نمودند. حتّی به جهت مدافعه مزاحم
</p>
<p style="direction:rtl;">مقامات عاليه نگشتند و به خانهء احدی از افاخم آن مملکت مراوده
</p>
<p style="direction:rtl;">ننمودند. هر يک از اعاظم رجال به حال خويش ديدنی فرمود، ملاقات
</p>
<p style="direction:rtl;">نمودند و سخن جز از علوم و فنون در ميان نبود، تا آنکه بعضی از رجال 
</p>
<p style="direction:rtl;">راه نمائی نمودند و زبان به خير خواهی گشودند که مقتضای اصول
</p>
<p style="direction:rtl;">مراجعت است و بيان حال و طلب معدلت. در جواب گفتند که به فرمان
</p>
<p style="direction:rtl;">پادشاهی راه اطاعت پيموديم و وارد اين مملکت گشتيم، ديگر مقصد 
</p>
<p style="direction:rtl;">و مرادی نداشته و نداريم که مراجعت کنيم و درد سر آريم و آنچه در
</p>
<p style="direction:rtl;">پس پردهء قضا پنهان، در آينده عيان گردد، تعجيز و تصديع لزوم نداشته
</p>
<p style="direction:rtl;">و ندارد. اگر سروران دل آگاه اصحاب عقول و انتباهند، البتّه جستجو
</p>
<p style="direction:rtl;">نموده، به حقيقت حال مطّلع شوند و الّا حصول حقيقت ممتنع و محال 
</p>
<p style="direction:rtl;">است. در اين صورت تصديع وکلاء و تعجيز وزرای دربار چه لزوم. از 
</p>
<p style="direction:rtl;">هر فکری آزاده و مقدّرات را مهيّا و آماده هستيم . "قل کلّ من عندالله "، 
</p>
<p style="direction:rtl;">برهان کافی وافی است " وَ إِنْ يَمْسَسْکَ اللّه بِضُرٍّ فلا کاشِفَ لَهُ إِلّا هُوَ "، علاج
</p>
<p style="direction:rtl;">شافی . بعد از چند ماه فرمان پادشاهی صادر و در قطعهء روميلی، ادرنه را
</p>
<p style="direction:rtl;">مسکن و مقرّ تعيين فرمودند. بابيها کلّاً به همراهی ضابطان به آن شهر
</p>
<p style="direction:rtl;">روانه شده، لانه و آشيانه نمودند. از قراری که از بعضی سيّاحان و 
</p>
<p style="direction:rtl;">ص ۵۵
</p>
<p style="direction:rtl;">بزرگان و فاضلان آن شهر مسموع شد در آنجا نيز نوعی روش و
</p>
<p style="direction:rtl;">حرکت نمودند که اهالی مملکت و مأمورين دولت ستايش می نمودند و 
</p>
<p style="direction:rtl;">جميع حرمت و رعايت می کردند و چون بهآء اللّه باعلما و فضلا و
</p>
<p style="direction:rtl;">بزرگان و ارکان ملاقات می نمود و صيت و شهرتی در روميلی حاصل
</p>
<p style="direction:rtl;">نمود، خلاصه اسباب آسايش فراهم شد و خوف و خشيتی باقی نماند.
</p>
<p style="direction:rtl;">در مهد راحت آرميدند و اوقاتی به آسودگی می گذرانيدند که سيّد
</p>
<p style="direction:rtl;">محمّد نامی اصفهانی يکی از اتباع با ميرزا يحيی طرح آميزش و الفتی
</p>
<p style="direction:rtl;">ريخت و اسباب صداع و کلفتی گشت. يعنی راز نهفته آغاز نمود و به 
</p>
<p style="direction:rtl;">اغوای ميرزا يحيی قيام که ذکر اين طايفه در جهان بلند و نامشان
</p>
<p style="direction:rtl;">ارجمند گشته، خوف و خطری باقی نماند و بيم و حذری در ميان نه ، از
</p>
<p style="direction:rtl;">تابعی بگذر تا متبوع جهان گردی و از تحت الشّعاع خارج شو تا 
</p>
<p style="direction:rtl;">مشهور آفاق شوی. و ميرزا يحيی نيز از قلّت تأمّل و تفکّر در عواقب و کم
</p>
<p style="direction:rtl;">تجربگی مفتون اقوال او شد و مجنون احوال او. اين طفل رضيع شد و آن ثدی عزيز گشت .
</p>
<p style="direction:rtl;">باری بعضی از رؤسای اين طايفه آنچه نصيحت نوشتند و دلالت بر طريق
</p>
<p style="direction:rtl;">بصيرت نمودند که سالهای سال پروردهء آغوش برادری و در بستر 
</p>
<p style="direction:rtl;">راحت آرميده و سرور ،اين چه ظنون است که از نتائج جنون است .تو 
</p>
<p style="direction:rtl;">باين اسم بی رسم که نظر به ملاحظه و مصلحتی وضع شده است 
</p>
<p style="direction:rtl;">مغرور مشو و در نزد عموم خويش را مذموم مخواه. پايه و مايه تو منوط
</p>
<p style="direction:rtl;">ص ۵۶
</p>
<p style="direction:rtl;">به کلمه و علوّ و سموّت نظر به محافظه و ملاحظه. باری آنچه نصيحت 
</p>
<p style="direction:rtl;">بيشتر نمودند تأثير کمتر يافت و هر چه دلالت کردند مخالفت را عين 
</p>
<p style="direction:rtl;">منفعت شمرد و بعد آتش حرص و طمع افروخته شد. با وجود آنکه به 
</p>
<p style="direction:rtl;">هيچ وجه احتياج نبود و رفاهيّت حال در نهايت کمال، در فکر معاش 
</p>
<p style="direction:rtl;">و شهريّه افتادند و بعضی از متعلّقات ميرزا يحيی به سرايه رفتند و استدعای
</p>
<p style="direction:rtl;">اعانت و عاطفت نمودند و چون بهاءالله اين گونه اطوار و احوال از آن 
</p>
<p style="direction:rtl;">مشاهده کرد، هر دو را از خويش دور و مهجور نمود. پس سيّد محمّد به 
</p>
<p style="direction:rtl;">جهت اخذ شهريّه به اسلامبول توجّه نمود و باب تکدّی باز. از قرار 
</p>
<p style="direction:rtl;">مذکور، اين فقره سبب حزن اکبر شد و علّت قطع مراوده، و در
</p>
<p style="direction:rtl;">اسلامبول نيز بعضی روايات خود سرانه نمود. از جمله گفته ، آن شخص 
</p>
<p style="direction:rtl;">شهير که از عراق آمده است ميرزا يحيی است. بعضی ملاحظه نمودند که
</p>
<p style="direction:rtl;">اين خوب اسباب فساديست و وسيلهء ظهور عناد. به ظاهر تقويت او
</p>
<p style="direction:rtl;">نمودند و آفرين گفتند و تشويق و تحريص کردند که شما خود رکن
</p>
<p style="direction:rtl;">اعظميد و وليّ مسلّم، به استقلال حرکت کنيد تا فيض و برکت آشکار
</p>
<p style="direction:rtl;">گردد. دريای بی موج صيت ندارد و ابر بی رعد باران نبارد .
</p>
<p style="direction:rtl;">باری به اين گونه گفتار آن بيچاره گرفتار رفتار خويش شد و ترّهائی بر
</p>
<p style="direction:rtl;">زبان راند که سبب تشويش افکار گشت. رفته رفته آنان که تحريک و 
</p>
<p style="direction:rtl;">تشويق می نمودند در گوشه و کنار بلکه در دربار بدون استثنا بنای تشنيع
</p>
<p style="direction:rtl;">بليغ نمودند که بابيان چنين گويند و چنان روايت کنند و رفتار چنان
</p>
<p style="direction:rtl;">ص ۵۷
</p>
<p style="direction:rtl;">است و گفتار چنين. اين گونه فساد و فتن سبب شد و امور مشتبه گشت
</p>
<p style="direction:rtl;">و ديگر بعضی اوهامات ظهور يافت که الجائات ضروريّه گمان شد 
</p>
<p style="direction:rtl;">و مصلحت نفی حضرات به ميان آمد و بغتتاً امر وارد و بهاءالله را از 
</p>
<p style="direction:rtl;">روميلی حرکت دادند و معلوم نبود به چه کاری و چه جائی برند.
</p>
<p style="direction:rtl;">روايات مختلفه در افواه افتاد و مُبالغات بسيار مسموع شد که اميد
</p>
<p style="direction:rtl;">نجات نبود. باری جميع نفوس که همراه بودند کلّ الحاح و اصرار
</p>
<p style="direction:rtl;">نمودند که همراه شوند و آنچه حکومت نصيحت کرد و ممانعت نمود
</p>
<p style="direction:rtl;">ثمری نبخشيد. نهايت حاجی جعفر نامی بر آشفت و بناليد و حلقوم خود
</p>
<p style="direction:rtl;">بدست خويش بريد. حکومت چون چنين ديد کلّ را اجازت معيّت داد
</p>
<p style="direction:rtl;">و از ادرنه به ساحل دريا وارد نمود و از آنجا به عکّا حرکت دادند . و همچنين 
</p>
<p style="direction:rtl;">ميرزا يحيی را به ماغوسا فرستادند.
</p>
<p style="direction:rtl;">و در اوقات اخيره در ادرنه بهاءالله رسالهء مفصّل ترقيم نمود و جميع امور
</p>
<p style="direction:rtl;">را توضيح و تفصيل داد. اساس اعظم اين طايفه را شرح و بيان کرد 
</p>
<p style="direction:rtl;">و اخلاق و اطوار و مسلک و منهج را مشهود و عيان. بعضی از مسائل 
</p>
<p style="direction:rtl;">سياسيّه تفصيل داد و بعضی ادلّه به راستی خويش اقامه نمود و حسن نيّت 
</p>
<p style="direction:rtl;">و صداقت و خلوص اين طايفه را تقرير کرد و بعضی فقرات مناجات 
</p>
<p style="direction:rtl;">و برخی فارسی و اکثر عربی تحرير نمود و در لفّافه گذاشته و عنوان آن را
</p>
<p style="direction:rtl;">بنام همايون اعليحضرت شهريار ايران مزيّن نمود و مرقوم داشت که 
</p>
<p style="direction:rtl;">شخص پاک دلِ پاک باز منقطعاً الی اللّه و مُتهيّئاً لمشهد الفدآء در کمال 
</p>
<p style="direction:rtl;">ص ۵۸
</p>
<p style="direction:rtl;">تسليم و رضا اين رساله را تقديم حضور پادشاه نمايد. جوانی از اهالی
</p>
<p style="direction:rtl;">خراسان ميرزا بديع نام، رساله را برداشت و به حضور اعليحضرت 
</p>
<p style="direction:rtl;">تاجدار شتافت. موکب همايون در خارج طهران مقرّ و مکان داشت .لهذا 
</p>
<p style="direction:rtl;">در محلّی دور مقابل سرا پردهء ملوکانی به تنهائی بر سر سنگی قرار يافت 
</p>
<p style="direction:rtl;">و روز و شب منتظر مرور رکاب پادشاهی و يا حصول مثول به حضور 
</p>
<p style="direction:rtl;">شهرياری بود. سه روز بر اين منوال در حالت صيام و قيام می گذرانيد.
</p>
<p style="direction:rtl;">جسم نحيفی و روح ضعيفی باقی ماند. روز چهارم ذات همايون به 
</p>
<p style="direction:rtl;">دوربين اطراف و اکناف را اکتشاف می فرمود تا که نظرشان به اين
</p>
<p style="direction:rtl;">شخص که با کمال ادب بر روی سنگی نشسته بود افتاد. از قرائن 
</p>
<p style="direction:rtl;">استدلال شد که لابد شکر و شکايتی و استدعای داد و معدلتی دارد . يکی 
</p>
<p style="direction:rtl;">از ملازمان درگاه را به تفقّد حال آن جوان امر فرمودند. چون مستفسر 
</p>
<p style="direction:rtl;">شد، رساله در دست داشت و به دست خويش تقديم حضور همايون 
</p>
<p style="direction:rtl;">خواست و چون اذن حضور يافت در نزد سراپرده به تمکين و آرام 
</p>
<p style="direction:rtl;">و آدابی زايد الوصف و به آواز بلند "يا سلطان قد جئتک من سبأ بنبأ
</p>
<p style="direction:rtl;">عظيم "ناطق گشت. امر به اخذ رساله و توقيف آورنده فرمودند.
</p>
<p style="direction:rtl;">اعليحضرت پادشاهی اراده تأنّی داشتند و کشف حقيقت خواستند لکن
</p>
<p style="direction:rtl;">حاضران حضور زبان به طعن شديد گشودند که اين شخص جسارت 
</p>
<p style="direction:rtl;">عظيم نمود و جرئت عجيب چه که مکتوب مغضوب احزاب و منفی به 
</p>
<p style="direction:rtl;">بلغار و سقلاب را بی ترس و هراس به حضور پادشاهی آورده، اگر
</p>
<p style="direction:rtl;">چنانچه فوراً جزای شديد نبيند مزيد جسارت عظيم گردد. لهذا وزرای 
</p>
<p style="direction:rtl;">ص ۵۹
</p>
<p style="direction:rtl;">دربار اشارت بسياست نمودند و حکم به عقوبت و نقمت. اوّل زنجير 
</p>
<p style="direction:rtl;">و شکنجه نمودند که ياران ديگر را بروز ده تا از سياست جانسوز نجات 
</p>
<p style="direction:rtl;">يابی و رفيقان را اسير کن تا از نقمت زنجير و حدّت شمشير رهائی
</p>
<p style="direction:rtl;">جوئی. آنچه عذاب نمودند و داغ و عقاب کردند جز سکون و سکوت 
</p>
<p style="direction:rtl;">نديدند و بغير از صمت و ثبوت نيافتند و چون شکنجه نتيجه نداشت ،
</p>
<p style="direction:rtl;">در حالتی که جلّادان از يسار و يمين و او در بند اغلال و زنجير و در زير 
</p>
<p style="direction:rtl;">شمشير با کمال ادب و تمکين نشسته، عکس برداشتند و قتل و اعدام
</p>
<p style="direction:rtl;">نمودند. آن عکس را خواستم و سزاوار تماشا يافتم چه که به خضوعی 
</p>
<p style="direction:rtl;">عجيب و خشوعی غريب در نهايت تسليم نشسته بود .
</p>
<p style="direction:rtl;">باری اعليحضرت تاجداری چون بعضی فقرات را مطالعه فرمودند
</p>
<p style="direction:rtl;">و مطّلع بر مضامين رساله شدند از وقوعات متأثّر گشتند و اظهار تأسّف
</p>
<p style="direction:rtl;">فرمودند از اينکه ملازمان تعجيل نمودند و عقوبت شديد مجری داشتند.
</p>
<p style="direction:rtl;">حتّی روايت کنند که سه مرتبه فرمودند آيا واسطه مراسله را کسی
</p>
<p style="direction:rtl;">مؤاخذه نمايد؟ بعد امر پادشاهی صادر که حضرات علمای اعلام و افاضل 
</p>
<p style="direction:rtl;">مجتهدين کرام جوابی بر آن رساله مرقوم نمايند. و چون نحارير علمای
</p>
<p style="direction:rtl;">دار الخلافه مطّلع بر مندرجات رساله شدند حکم فرمودند که اين شخص 
</p>
<p style="direction:rtl;">قطع نظر از اينکه مخالف دين مبين است معارض اصول و آئين
</p>
<p style="direction:rtl;">و مزاحم ملوک و سلاطين است، لهذا قلع و قمع و ردع و دفع از مقتضيات 
</p>
<p style="direction:rtl;">منهج قويم، بلکه از فرائض عين است. اين جواب در پيشگاه
</p>
<p style="direction:rtl;">ص ۶۰
</p>
<p style="direction:rtl;">حضور مقبول نيفتاد که مضامين اين رساله مخالفت وضوحی با شرع و
</p>
<p style="direction:rtl;">عقل نداشته و دخلی به امور سياست و حکومت ننموده و تعرّض 
</p>
<p style="direction:rtl;">و اعتراضی بر سرير سلطنت نکرده، لهذا بايد حقائق مسائل را تشريح
</p>
<p style="direction:rtl;">نمود و جوابی به تصريح و توضيح مرقوم که سبب زوال شبهات و حلّ
</p>
<p style="direction:rtl;">مشکلات شود و به جهت کلّ مدار احتجاج گردد.
</p>
<p style="direction:rtl;">باری آن رساله به تمامها مرقوم می گردد که مزيد اطّلاع جمهور شود.
</p>
<p style="direction:rtl;">در بدايت رساله به لسان عربی فصل مبينی از مراتب ايمان و ايقان و فدای 
</p>
<p style="direction:rtl;">جان در سبيل جانان و مقام تسليم و رضا و کثرت مصائب و بلايا
</p>
<p style="direction:rtl;">و شدائد و رزايا و وقوع در تهمت فساد بواسطهء اعداء و ثبوت 
</p>
<p style="direction:rtl;">برائت خويش در حضور اعليحضرت پادشاه و تبرّی از نفوس مفسده 
</p>
<p style="direction:rtl;">و بيزاری از گروه عاتيه و شروط خلوص ايمان به نصوص قرآن و لزوم 
</p>
<p style="direction:rtl;">اخلاق رحمانی و امتياز از ساير خلائق در دار فانی و اتّباع اوامر 
</p>
<p style="direction:rtl;">و اجتناب مناهی و ظهور قضيّهء باب از تأييد الهی و عجز من علی الارض 
</p>
<p style="direction:rtl;">از مقاومت امر سمائی و به هوش آمدن خويش از نفحات ربّانی و به اين 
</p>
<p style="direction:rtl;">سبب و قوعش در بلايای نامتناهی و بدون تعلّم حصول موهبت سبحانی
</p>
<p style="direction:rtl;">و استقاضه از فيض غيبی صمدانی و اشراق علم لدنّی و معذوری خويش در 
</p>
<p style="direction:rtl;">نصيحت و هدايت ناس بر اکتساب کمالات انسانی و اشتغال به نار
</p>
<p style="direction:rtl;">محبّت الهی و تشويق بر توجيه همّت به حصول مقامی اعظم از مرتبهء
</p>
<p style="direction:rtl;">ص ۶۱
</p>
<p style="direction:rtl;">سلطنت دنيوی و مناجات بليغی در نهايت تضرّع و تبتّل و زاری و امثال 
</p>
<p style="direction:rtl;">ذلک، بعد بلسان فارسی مطالب را ذکر نموده و صورتش اين است:
</p>
<p style="direction:rtl;">هوالله تعالی شأنه العظمة و الاقتدار
</p>
<p style="direction:rtl;">يا ملک الارض ، اسمع ندآء هذا المملوک انّی عبد آمنت بالله و آياته 
</p>
<p style="direction:rtl;">و فديت بنفسی فی سبيله و يشهد بذلک ما انا فيه من البلايا الّتی ما حملها
</p>
<p style="direction:rtl;">احد من العباد و کان ربّی العليم علی ما اقول شهيدا.ما دعوت النّاس الّا
</p>
<p style="direction:rtl;">الی الله ربّک و ربّ العالمين و ورد عليّ فی حبّه ما لا رأت عين الابداع 
</p>
<p style="direction:rtl;">شبهه. يصدّقنی فی ذلک عباد ما منعتهم سبحات البشر عن التّوجّه الی
</p>
<p style="direction:rtl;">المنظر الاکبر و من عنده علم کلّ شیء فی لوح حفيظ. کلّما امطر سحاب
</p>
<p style="direction:rtl;">القضآء سهام البلاء فی سبيل الله مالک الاسمآء اقبلت اليها و يشهد
</p>
<p style="direction:rtl;">بذلک کلّ منصف خبير . کم من ليال فيها استراحت الوحوش فی
</p>
<p style="direction:rtl;">کنآئسها و الطّيور فی اوکارها و کان الغلام فی السّلاسل و الاغلال و لم 
</p>
<p style="direction:rtl;">يجد لنفسه ناصراً و لا معينا. اذکر فضل الله عليک اذ کنت فی السّجن 
</p>
<p style="direction:rtl;">مع انفس معدودات و اخرجک منه و نصرک بجنود الغيب و الشّهادة الی
</p>
<p style="direction:rtl;">ان ارسلک السّلطان الی العراق بعد اذ کشفنا له انّک ما کنت من 
</p>
<p style="direction:rtl;">المفسدين . انّ الّذين اتّبعوا الهوی و اعرضوا عن التّقوی اولائک فی 
</p>
<p style="direction:rtl;">ضلال مبين . و الّذين يفسدون فی الارض و يسفکون الدّماء و يأکلون
</p>
<p style="direction:rtl;">اموال النّاس بالباطل نحن برآء منهم و نسئل الله ان لا يجمع بيننا و بينهم
</p>
<p style="direction:rtl;">لا فی الدّنيا و لا فی الاخرة الّا ان يتوبوا اليه انّه هو ارحم الرّاحمين . انّ
</p>
<p style="direction:rtl;">ص ۶۲
</p>
<p style="direction:rtl;">الّذی توجّه الی الله ينبغی له ان يکون ممتازاً فی کلّ الاعمال عمّا سواه 
</p>
<p style="direction:rtl;">و يتّبع ما امر به فی الکتاب کذلک قضی الامر فی کتاب مبين . و الّذين 
</p>
<p style="direction:rtl;">نبذوا امر الله ورآء ظهورهم و اتّبعوا اهوآئهم اولائک فی خطاء عظيم .
</p>
<p style="direction:rtl;">يا سلطان اقسمک بربّک الرّحمن ان تنظر الی العباد بلحظات اعين رأفتک 
</p>
<p style="direction:rtl;">و تحکم بينهم بالعدل ليحکم الله لک بالفضل انّ ربّک هو الحاکم علی ما
</p>
<p style="direction:rtl;">يريد. ستفنی الدّنيا و ما فيها من العزّة و الذّلّة و يبقی الملک لله الملک 
</p>
<p style="direction:rtl;">العليّ العليم . قل انّه اوقد سراج البيان و يمدّه بدهن المعانی و التّبيان 
</p>
<p style="direction:rtl;">تعالی ربّک الرّحمن من ان يقوم مع امره خلق الاکوان انّه يظهر ما يشآء
</p>
<p style="direction:rtl;">بسلطانه و يحفظه بقبيل من الملائکة المقرّبين . هو القاهر فوق خلقه 
</p>
<p style="direction:rtl;">و الغالب علی بريّته انّه هو العليم الحکيم .
</p>
<p style="direction:rtl;">يا سلطان انّی کنت کاحد من العباد و راقداً علی المهاد مرّت عليّ نسائم 
</p>
<p style="direction:rtl;">السّبحان و علّمنی علم ما کان ليس هذا من عندی بل من لدن عزيز عليم.
</p>
<p style="direction:rtl;">و امرنی بالنّدآء بين الارض و السّمآء بذلک ورد عليّ ما ذرفت به عيون 
</p>
<p style="direction:rtl;">العارفين. ما قرئت ما عند النّاس من العلوم و ما دخلت المدارس فاسئل
</p>
<p style="direction:rtl;">المدينة الّتی کنت فيها لتوقن بانّی لست من الکاذبين . هذه ورقة حرّکتها
</p>
<p style="direction:rtl;">ارياح مشيّة ربّک العزيز الحميد. هل لها استقرار عند هبوب ارياح 
</p>
<p style="direction:rtl;">عاصفات؟ لا و مالک الاسمآء و الصّفات بل تحرّکها کيف تريد. ليس
</p>
<p style="direction:rtl;">للعدم وجود تلقآء القدم قد جآء امره المبرم و انطقنی بذکره بين العالمين .
</p>
<p style="direction:rtl;">ص ۶۳
</p>
<p style="direction:rtl;">انّی لم اکن الّا کالميّت تلقآء امره قلّبتنی يد ارادة ربّک الرّحمن الرّحيم .
</p>
<p style="direction:rtl;">هل يقدر احد ان يتکلّم من تلقآء نفسه بما يعترض به عليه العباد من کلّ
</p>
<p style="direction:rtl;">وضيع و شريف؟ لا و الّذی علّم القلم اسرار القدم الّا من کان مؤيّداً من 
</p>
<p style="direction:rtl;">لدن مقتدر قدير؟ يخاطبنی القلم الاعلی و يقول لا تخف اقصص علی
</p>
<p style="direction:rtl;">حضرة السّلطان ما ورد عليک انّ قلبه بين اصبعی ربّک الرّحمن لعلّ
</p>
<p style="direction:rtl;">تشرق من افق قلبه شمس العدل و الاحسان کذلک کان الحکم من لدی الحکيم محتوما.
</p>
<p style="direction:rtl;">قل يا سلطان انظر بطرف العدل الی الغلام ثمّ احکم بالحقّ فيما ورد عليه 
</p>
<p style="direction:rtl;">انّ الله قد جعلک ظلّه بين العباد و آية قدرته لمن فی البلاد. احکم بيننا
</p>
<p style="direction:rtl;">و بين الّذين ظلمونا من دون بيّنة و لا کتاب منير. انّ الّذين حولک 
</p>
<p style="direction:rtl;">يحبّونک لانفسهم و الغلام يحبّک لنفسک و ما اراد الّا ان يقرّبک الی مقرّ
</p>
<p style="direction:rtl;">الفضل و يقلّبک الی يمين العدل و کان ربّک علی ما اقول شهيدا.
</p>
<p style="direction:rtl;">يا سلطان لو تسمع صرير القلم الاعلی و هدير ورقآء البقآء علی افنان 
</p>
<p style="direction:rtl;">سدرة المنتهی فی ذکر الله موجد الاسمآء و خالق الارض و السّمآء ليبلّغک
</p>
<p style="direction:rtl;">الی مقام لا تری فی الوجود الّا تجلّی حضرة المعبود و تری الملک احقر
</p>
<p style="direction:rtl;">شیء عندک تضعه لمن اراد و تتوجّه الی افق کان بانوار الوجه مضيئا. و لا
</p>
<p style="direction:rtl;">تحمل ثقل الملک ابداً الّا لنصرة ربّک العليّ الاعلی اذاً يصلّی عليک 
</p>
<p style="direction:rtl;">الملأ الاعلی حبّذا هذا المقام الاسنی لو ترتقی اليه بسلطان کان باسم 
</p>
<p style="direction:rtl;">ص ۶۴
</p>
<p style="direction:rtl;">الله معروفا. من النّاس من قال انّ الغلام ما اراد الّا ابقآء اسمه و منهم من 
</p>
<p style="direction:rtl;">قال انّه اراد الدّنيا لنفسه بعد انّی ما وجدت فی ايّامی مقرّ امن علی قدر
</p>
<p style="direction:rtl;">اضع رجلی عليه کنت فی کلّ الاحيان فی غمرات البلايا الّتی ما اطّلع 
</p>
<p style="direction:rtl;">عليها احد الّا الله انّه قد کان بما اقول عليما. کم من ايّام اضطربت فيها
</p>
<p style="direction:rtl;">احبّتی لضرّی و کم من ليال ارتفع فيها نحيب البکآء من اهلی خوفاً
</p>
<p style="direction:rtl;">لنفسی و لا ينکر ذلک الّا من کان عن الصّدق محروما. و الّذی لا يری
</p>
<p style="direction:rtl;">لنفسه الحيوة فی اقلّ من آن هل يريد الدّنيا؟ فيا عجبا من الّذين يتکلّمون 
</p>
<p style="direction:rtl;">باهوائهم و هاموا فی برّيّة النّفس و الهوی سوف يسئلون عمّا قالوا يومئذ
</p>
<p style="direction:rtl;">لا يجدون لانفسهم حميماً و لا نصيراً. و منهم من قال انّه کفر بالله بعد
</p>
<p style="direction:rtl;">اذ شهدت جوارحی بانّه لا اله الّا هو و الّذين بعثهم بالحقّ و ارسلهم 
</p>
<p style="direction:rtl;">بالهدی اولآئک مظاهر اسمائه الحسنی و مطالع صفاته العليا و مهابط
</p>
<p style="direction:rtl;">وحيه فی ملکوت الانشآء و بهم تمّت حجّة الله علی ما سواه و نصبت 
</p>
<p style="direction:rtl;">راية التّوحيد و ظهرت آية التّجريد و بهم اتّخذ کلّ نفس الی ذی العرش
</p>
<p style="direction:rtl;">سبيلا. نشهد ان لا اله الّا هو لم يزل کان و لم يکن معه من شیء و لا يزال 
</p>
<p style="direction:rtl;">يکون بمثل ما قد کان . تعالی الرّحمن من ان يرتقی الی ادراک کنهه 
</p>
<p style="direction:rtl;">افئدة اهل العرفان او يصعد الی معرفة ذاته ادراک من فی الاکوان .
</p>
<p style="direction:rtl;">هو المقدّس عن عرفان دونه و المنزّه عن ادراک ما سواه انّه کان فی ازل 
</p>
<p style="direction:rtl;">الازال عن العالمين غنيّاً . و اذکر الايّام الّتی فيها اشرقت شمس البطحآء
</p>
<p style="direction:rtl;">عن افق مشيّة ربّک العليّ الاعلی اعرض عنه العلمآء و اعترض عليه 
</p>
<p style="direction:rtl;">الادبآء لتطّلع بما کان اليوم فی حجاب النّور مستورا. و اشتدّت عليه 
</p>
<p style="direction:rtl;">ص ۶۵
</p>
<p style="direction:rtl;">الامور من کلّ الجهات الی ان تفرّق من حوله بامره کذلک کان الامر من
</p>
<p style="direction:rtl;">سمآء العزّ مشهودا. ثمّ اذکر اذ دخل احد منهم علی النّجاشی و تلا عليه 
</p>
<p style="direction:rtl;">سورة من القران قال لمن حوله انّها نزّلت من لدن عليم حکيم . من 
</p>
<p style="direction:rtl;">صدّق بالحسنی و آمن بما اتی به عيسی لا يسعه الاعراض عمّا قرء انّا 
</p>
<p style="direction:rtl;">نشهد له کما نشهد لما عندنا من کتب الله المهيمن القيّوم .
</p>
<p style="direction:rtl;">تالله يا ملک لو تسمع نغمات الورقآء الّتی تغنّ علی الافنان بفنون 
</p>
<p style="direction:rtl;">الالحان بامر ربّک الرّحمن لتدع الملک ورائک و تتوجّه الی المنظر الاکبر
</p>
<p style="direction:rtl;">الّذی کان کتاب الفجر عن افقه مشهودا. و تنفق ما عندک ابتغآءً لما
</p>
<p style="direction:rtl;">عندالله اذاً تجد نفسک فی علوّ العزّة و الاستعلآء و سموّ العظمة
</p>
<p style="direction:rtl;">و الاستغنآء کذلک کان الامر فی امّ البيان من قلم الرّحمن مسطورا.
</p>
<p style="direction:rtl;">لا خير فيما ملکته اليوم فسوف يملکه غداً غيرک اختر لنفسک ما اختاره 
</p>
<p style="direction:rtl;">الله لاصفيائه انّه يعطيک فی ملکوته ملکاً کبيرا. نسئل الله ان يؤيّدک 
</p>
<p style="direction:rtl;">حضرتک علی اصغاء الکلمة الّتی منها استضاء العالم و يحفظک عن الّذين 
</p>
<p style="direction:rtl;">کانوا عن شطر القرب بعيدا.
</p>
<p style="direction:rtl;">سبحانک اللّهمّ يا الهی کم من رؤوس نصبت علی القناة فی سبيلک و کم 
</p>
<p style="direction:rtl;">من صدور استقبلت السّهام فی رضائک و کم من قلوب تشبّکت لارتفاع 
</p>
<p style="direction:rtl;">کلمتک و انتشار امرک و کم من عيون ذرفت فی حبّک . اسئلک يا مالک 
</p>
<p style="direction:rtl;">الملوک و راحم المملوک باسمک الاعظم الّذی جعلته مطلع اسمائک 
</p>
<p style="direction:rtl;">ص ۶۶
</p>
<p style="direction:rtl;">الحسنی و مظهر صفاتک العليا ان ترفع السّبحات الّتی حالت بينک و بين 
</p>
<p style="direction:rtl;">خلقک و منعتهم عن التوّجّه الی افق وحيک . ثمّ اجتذبهم يا الهی بکلمتک 
</p>
<p style="direction:rtl;">العليا عن شمال الوهم و النّسيان الی يمين اليقين و العرفان ليعرفوا ما 
</p>
<p style="direction:rtl;">اردت لهم بجودک و فضلک و يتوجّهوا الی مظهر امرک و مطلع آياتک . يا 
</p>
<p style="direction:rtl;">الهی انت الکريم ذوالفضل العظيم لا تمنع عبادک عن البحر الاعظم الّذی
</p>
<p style="direction:rtl;">جعلته حاملاً للئالئ علمک و حکمتک و لا تطردهم عن بابک الّذی 
</p>
<p style="direction:rtl;">فتحته علی من فی سمائک و ارضک . ای ربّ لا تدعهم بانفسهم لانّهم 
</p>
<p style="direction:rtl;">لا يعرفون و يهربون عمّا هو خير لهم ممّا خلق فی ارضک . فانظر اليهم يا 
</p>
<p style="direction:rtl;">الهی بلحظات اعين الطافک و مواهبک و خلّصهم عن النّفس و الهوی
</p>
<p style="direction:rtl;">ليتقرّبوا الی افقک الاعلی و يجدوا حلاوة ذکرک و لذّة المآئدة الّتی نزّلت 
</p>
<p style="direction:rtl;">من سمآء مشيّتک و هوآء فضلک لم تزل احاط کرمک الممکنات و سبقت 
</p>
<p style="direction:rtl;">رحمتک الکائنات لا اله الّا انت الغفور الرّحيم .
</p>
<p style="direction:rtl;">سبحانک يا الهی انت تعلم بانّ قلبی ذاب فی امرک و يغلی دمی فی کلّ 
</p>
<p style="direction:rtl;">عرق من عروقی من نار حبّک و کلّ قطرة منه يناديک بلسان الحال يا ربّی 
</p>
<p style="direction:rtl;">المتعال فاسفکنی علی الارض فی سبيلک لينبت منها ما اردته فی الواحک 
</p>
<p style="direction:rtl;">و سترته عن انظر عبادک الّا الّذين شربوا کوثر العلم من ايادی فضلک و 
</p>
<p style="direction:rtl;">سلسبيل العرفان من کأس عطائک . و انت تعلم يا الهی بانّی ما اردت 
</p>
<p style="direction:rtl;">فی امر الّا امرک و ما قصدت فی ذکر الّا ذکرک و ما تحرّک قلمی الّا 
</p>
<p style="direction:rtl;">و قد اردت به رضائک و اظهار ما امرتنی به بسلطانک . ترانی يا الهی 
</p>
<p style="direction:rtl;">ص ۶۷
</p>
<p style="direction:rtl;">متحيّراً فی ارضک ان اذکر ما امرتنی به يعترض عليّ خلقک و ان اترک 
</p>
<p style="direction:rtl;">ما امرت به من عندک اکن مستحقّاً لسياط قهرک و بعيداً عن رياض 
</p>
<p style="direction:rtl;">قربک . لا و عزّتک اقبلت الی رضآئک و اعرضت عمّا تهوی انفس
</p>
<p style="direction:rtl;">عبادک و قبلت ما عندک و ترکت ما يبعّدنی عن مکامن قربک و معارج 
</p>
<p style="direction:rtl;">عزّک و عزّتک بحبّک لا اجزع من شیء و فی رضائک لا افزع من بلايا 
</p>
<p style="direction:rtl;">الارض کلّها ليس هذا الّا بحولک و قوّتک و فضلک و عنايتک من غير
</p>
<p style="direction:rtl;">استحقاقی بذلک .يا الهی هذا کتاب اريد ان ارسله الی السّلطان و انت 
</p>
<p style="direction:rtl;">تعلم بانّی ما اردت منه الّا ظهور عدله لخلقک و بروز الطافه لاهل
</p>
<p style="direction:rtl;">مملکتک. و انّی لنفسی ما اردت الّا ما اردته ولا اريد بحولک الّا ما 
</p>
<p style="direction:rtl;">تريد. عدمت کينونة تريد منک دونک و عزّتک رضآئک منتهی املی و
</p>
<p style="direction:rtl;">مشيّتک غاية رجآئی. فارحم يا الهی هذا الفقير الّذی تشبّث بذيل
</p>
<p style="direction:rtl;">غنآئک و هذا الذّليل الّذی يدعوک بانّک انت العزيز العظيم. ايّد يا الهی 
</p>
<p style="direction:rtl;">حضرة السّلطان علی اجراء حدودک بين عبادک و اظهار عدلک بين 
</p>
<p style="direction:rtl;">خلقک ليحکم علی هذه الفئة کما يحکم علی ما دونهم انّک انت 
</p>
<p style="direction:rtl;">المقتدر العزيز الحکيم.
</p>
<p style="direction:rtl;">حسب الاذن و اجازهء سلطان زمان اين عبد از مقرّ سرير سلطانی به 
</p>
<p style="direction:rtl;">عراق عرب توجّه نمود و دوازده سنهء در آن ارض ساکن و در مدّت 
</p>
<p style="direction:rtl;">توقّف شرح احوال در پيشگاه سلطان معروض نشد و همچنين به دول 
</p>
<p style="direction:rtl;">خارجه اظهاری نرفت. متوکّلا علی اللّه در آن ارض ساکن تا آنکه يکی 
</p>
<p style="direction:rtl;">ص ۶۸
</p>
<p style="direction:rtl;">از مأمورين وارد عراق شد و بعد از ورود در صدد اذيّت جمعی فقرا 
</p>
<p style="direction:rtl;">افتاد. هر روز به اغوای بعضی علمای ظاهره و غيرهم متعرّض اين عباد
</p>
<p style="direction:rtl;">بوده مع آنکه ابداً خلاف دولت و ملّت و مغاير اصول و آداب اهل 
</p>
<p style="direction:rtl;">مملکت از اين عباد ظاهر نشده. و اين عبد به ملاحظه آنکه مبادا از
</p>
<p style="direction:rtl;">افعال معتدين امری منافی رأی جهان آرای سلطانی احداث شود، لذا 
</p>
<p style="direction:rtl;">اجمالی به باب وزارت خارجه ميرزا سعيد خان اظهار رفت تا در
</p>
<p style="direction:rtl;">پيشگاه حضور معروض دارد و به آنچه حکم سلطان صدور يابد
</p>
<p style="direction:rtl;">معمول گردد. مدّتها گذشت و حکمی صدور نيافت تا آنکه امر به 
</p>
<p style="direction:rtl;">مقامی رسيد که بيم آن بود بغتتاً فسادی بر پا شود و خون جمعی ريخته 
</p>
<p style="direction:rtl;">گردد لابدّاً حفظاً لعباد اللّه معدودی به والی عراق توجّه نمودند. اگر به 
</p>
<p style="direction:rtl;">نظر عدل در آنچه واقع شده ملاحظه فرمايند بر مرآت قلب منير روشن 
</p>
<p style="direction:rtl;">خواهد شد که آنچه واقع شده نظر به مصلحت بوده و چاره جز آن بر
</p>
<p style="direction:rtl;">حسب ظاهر نه . ذات شاهانه شاهد و گواهند که در هر بلد که معدودی
</p>
<p style="direction:rtl;">از اين طايفه بوده اند، نظر به تعدّی بعضی از حکّام نار حرب و جدال 
</p>
<p style="direction:rtl;">مشتعل می شد، و لکن اين فانی بعد از ورود عراق کلّ را از فساد و
</p>
<p style="direction:rtl;">نزاع منع نموده و گواه اين عبد عمل اوست چه که کلّ مطّلعند و
</p>
<p style="direction:rtl;">شهادت ميدهند که جمعيّت اين حزب در عراق اکثر از جميع بلدان 
</p>
<p style="direction:rtl;">بوده، مع ذلک احدی از حدّ خود تجاوز ننموده و به نفسی متعرّض
</p>
<p style="direction:rtl;">نشده. قريب پانزده سنهء ميشود که کلّ ناظراً الی الله و متوکّلاً عليه 
</p>
<p style="direction:rtl;">ساکنند و آنچه بر ايشان وارد شده صبر نموده اند و به حقّ گذاشته اند.
</p>
<p style="direction:rtl;">ص ۶۹
</p>
<p style="direction:rtl;">و بعد از ورود اين عبد به اين بلد که موسوم به ادرنه است بعضی از اهل 
</p>
<p style="direction:rtl;">عراق و غيره از معنی نصرت که در کتب الهی نازل شده سؤال نموده اند ،
</p>
<p style="direction:rtl;">اجوبه شتّی در جواب ارسال. يکی از آن اجوبه در اين ورقه 
</p>
<p style="direction:rtl;">عرض می شود تا در پيشگاه حضور واضح گردد که اين عبد جز صلاح 
</p>
<p style="direction:rtl;">و اصلاح به امری ناظر نبوده و اگر بعضی از الطاف الهيّه که من غير
</p>
<p style="direction:rtl;">استحقاق عنايت فرموده واضح و مکشوف نباشد اينقدر معلوم می شود
</p>
<p style="direction:rtl;">که به عنايت واسعه و رحمت سابقه قلب را از طراز عقل محروم 
</p>
<p style="direction:rtl;">نفرموده . صورت کلماتی که در معنی نصرت عرض شد اين است :
</p>
<p style="direction:rtl;">هوالله تعالی 
</p>
<p style="direction:rtl;">معلوم بوده که حقّ جلّ ذکره مقدّس است از دنيا و آنچه در اوست و 
</p>
<p style="direction:rtl;">مقصود از نصرت اين نبوده که نفسی به نفسی محاربه و يامجادله
</p>
<p style="direction:rtl;">نمايد. سلطان يفعل مايشاء ملکوت انشاء را از برّ و بحر به يد ملوک 
</p>
<p style="direction:rtl;">گذاشته و ايشانند مظاهر قدرت الهيّه علی قدر مراتبهم . اگر در ظلّ حقّ
</p>
<p style="direction:rtl;">وارد شوند از حقّ محسوب و الّا انّ ربّک لعليم و خبير . و آنچه حقّ
</p>
<p style="direction:rtl;">جلّ ذکره از برای خود خواسته قلوب عباد اوست که کنائز ذکر و
</p>
<p style="direction:rtl;">محبّت ربّانيّه و خزائن علم و حکمت الهيّه اند. لم يزل اراده سلطان 
</p>
<p style="direction:rtl;">لايزال اين بوده که قلوب عباد را از اشارات دنيا و ما فيها طاهر نمايد تا 
</p>
<p style="direction:rtl;">قابل انوار تجلّيات مليک اسماء و صفات شوند. پس بايد در مدينه قلب 
</p>
<p style="direction:rtl;">بيگانه راه نيابد تا دوست يگانه به مقرّ خود آيد يعنی تجلّی اسماء و 
</p>
<p style="direction:rtl;">صفاتش ، نه ذاته تعالی، چه که آن سلطان بی مثال لازال مقدّس از
</p>
<p style="direction:rtl;">ص ۷۰
</p>
<p style="direction:rtl;">صعود و نزول بوده و خواهد بود. پس نصرت اليوم اعتراض بر احدی 
</p>
<p style="direction:rtl;">و مجادله با نفسی نبوده و نخواهد بود بلکه محبوب آن است که مدائن 
</p>
<p style="direction:rtl;">قلوب که در تصرّف جنود نفس و هوی است به سيف بيان و حکمت
</p>
<p style="direction:rtl;">و تبيان مفتوح شود. لذا هر نفسی که ارادهء نصرت نمايد بايد اوّل به 
</p>
<p style="direction:rtl;">سيف معانی و بيان مدينهء قلب خود را تصرّف نمايد و از ذکر ماسوی 
</p>
<p style="direction:rtl;">الله محفوظ دارد و بعد به مدائن قلوب توجّه کند. اين است مقصود 
</p>
<p style="direction:rtl;">از نصرت، ابداً فساد محبوب حقّ نبوده و نيست و آنچه از قبل 
</p>
<p style="direction:rtl;">بعضی از جهّال ارتکاب نموده اند ابداً مرضيّ نبوده. إِنْ تُقتَلوا فی
</p>
<p style="direction:rtl;">رضاه لخير لکم من أَنْ تَقتُلوا. اليوم بايد احبّای الهی به شأنی در ما بين 
</p>
<p style="direction:rtl;">عباد ظاهر شوند که جميع را به افعال خود به رضوان ذی الجلال
</p>
<p style="direction:rtl;">هدايت نمايند. قسم به آفتاب افق تقديس که ابداً دوستان حقّ ناظر به 
</p>
<p style="direction:rtl;">ارض و اموال فانيه او نبوده و نخواهند بود. حقّ لازل ناظر به قلوب 
</p>
<p style="direction:rtl;">عباد خود بوده و اين هم نظر به عنايت کبری است که شايد نفوس
</p>
<p style="direction:rtl;">فانيه از شئونات ترابيّه طاهر و مقدّس شوند و به مقامات باقيه وارد 
</p>
<p style="direction:rtl;">گردند و الّا آن سلطان حقيقی بنفسه لنفسه مستغنی از کلّ بوده، نه از 
</p>
<p style="direction:rtl;">حبّ ممکنات نفعی به او راجع و نه از بغضشان ضرّی وارد. کلّ از 
</p>
<p style="direction:rtl;">امکنهء ترابيّه ظاهر و به او راجع خواهند شد و حقّ فرداً واحداً در مقرّ
</p>
<p style="direction:rtl;">خود که مقدّس از مکان و زمان و ذکر و بيان و اشاره و وصف و تعريف 
</p>
<p style="direction:rtl;">و علوّ و دنوّ بوده مستقرّ و لا يعلم ذلک الّا هو و من عنده علم الکتاب 
</p>
<p style="direction:rtl;">لا اله الّا هو العزيز الوهّاب انتهی.
</p>
<p style="direction:rtl;">ص ۷۱
</p>
<p style="direction:rtl;">و لکن حسن اعمال منوط به آنکه ذات شاهانه به نفسه بنظر عدل و
</p>
<p style="direction:rtl;">عنايت در آن نظر فرمايند و به عرايض بعضی من دون بيّنه و برهان 
</p>
<p style="direction:rtl;">کفايت نفرمايند نسئل اللّه ان يؤيّد السّلطان علی ما اراد و ما اراد
</p>
<p style="direction:rtl;">ينبغی ان يکون مراد العالمين .
</p>
<p style="direction:rtl;">و بعد اين عبد را به استانبول احضار نمودند با جمعی از فقرا وارد آن
</p>
<p style="direction:rtl;">مدينه شديم و بعد از ورود ابداً با احدی ملاقات نشد چه که مطلبی
</p>
<p style="direction:rtl;">نداشتيم و مقصودی نبود جز آنکه به برهان بر کلّ مبرهن گردد که اين 
</p>
<p style="direction:rtl;">عبد خيال فساد نداشته و ابداً با اهل فساد معاشر نه . فو الّذی انطق
</p>
<p style="direction:rtl;">لسان کلّ شیء بثناء نفسه، نظر به مراعات بعضی مراتب توجّه به جهتی 
</p>
<p style="direction:rtl;">صعب بوده و لکن لحفظ نفوس اين امور واقع شده. انّ ربّی يعلم ما فی 
</p>
<p style="direction:rtl;">نفسی و انّه علی ما اقول شهيد.
</p>
<p style="direction:rtl;">ملک عادل ظلّ اللّه است در ارض، بايد کلّ در سايهء عدلش مأوی
</p>
<p style="direction:rtl;">گيرند و در ظلّ فضلش بياسايند .اين مقام تخصيص و تحديد نيست که 
</p>
<p style="direction:rtl;">مخصوص به بعضی دون بعضی شود چه که ظلّ از مظلّ حاکی است .
</p>
<p style="direction:rtl;">حقّ جلّ ذکره خود را ربّ العالمين فرموده زيرا که کلّ را تربيت 
</p>
<p style="direction:rtl;">فرموده و می فرمايد. فتعالی فضله الّذی سبق الممکنات و رحمته الّتی
</p>
<p style="direction:rtl;">سبقت العالمين. اين بسی واضح است که صواب يا خطا علی زعم 
</p>
<p style="direction:rtl;">القوم اين طايفه امری که به آن معروفند آن را حقّ دانسته و اخذ کرده 
</p>
<p style="direction:rtl;">ص ۷۲
</p>
<p style="direction:rtl;">اند، لذا از ماعندهم ابتغآء لما عنداللّه گذشته اند و همين گذشتن از
</p>
<p style="direction:rtl;">جان در سبيل محبّت رحمن گواهی است صادق و شاهدی است ناطق 
</p>
<p style="direction:rtl;">علی ما هم يدّعون .آيا مشاهده شده که عاقل من غير دليل و برهان از
</p>
<p style="direction:rtl;">جان بگذرد و اگر گفته شود اين قوم مجنونند اين بسی بعيد است چه که 
</p>
<p style="direction:rtl;">منحصر به يک نفس و دو نفس نبوده بلکه جمعی کثير از هر قبيل از
</p>
<p style="direction:rtl;">کوثر معارف الهی سرمست شده به مشهد فدا در ره دوست به جان 
</p>
<p style="direction:rtl;">و دل شتافته اند. اگر اين نفوس که للّه از ما سواه گذشته اند و جان و 
</p>
<p style="direction:rtl;">مال در سبيلش ايثار نموده اند تکذيب شوند به کدام حجّت و برهان
</p>
<p style="direction:rtl;">صدق قول ديگران علی ما هم عليه در محضر سلطان ثابت می شود.
</p>
<p style="direction:rtl;">مرحوم حاجی سيّد محمّد اعلی اللّه مقامه و غمّسه فی لجّة بحر رحمته و 
</p>
<p style="direction:rtl;">غفرانه با آنکه از اعلم علمای عصر بودند و اتقی و ازهد اهل زمان
</p>
<p style="direction:rtl;">خود و جلالت قدرشان به مرتبه ای بوده که السن بريّه کلّ به ذکر و
</p>
<p style="direction:rtl;">ثنايش ناطق و به زهد و ورعش موقن در غزای با روس با آنکه خود
</p>
<p style="direction:rtl;">فتوای جهاد فرمودند و از وطن معروف به نصرت دين با علم مبين 
</p>
<p style="direction:rtl;">توجّه نمودند، مع ذلک به بطش يسير از خيرکثير گذشتند و مراجعت
</p>
<p style="direction:rtl;">فرمودند. ياليت کشف الغطآء و ظهر ماستر عن الابصار. و اين طايفه
</p>
<p style="direction:rtl;">بيست سنهء متجاوز است که در ايّام و ليالی به سطوت غضب خاقانی 
</p>
<p style="direction:rtl;">معذّب و از هبوب عواصف قهر سلطانی هر يک به دياری افتاده اند .
</p>
<p style="direction:rtl;">چه مقدار از اطفال که بی پدر مانده اند و چه مقدار از آباء که بی پسر
</p>
<p style="direction:rtl;">گشته اند و چه مقدار از امّهات که از بيم و خوف جرئت آنکه بر
</p>
<p style="direction:rtl;">ص ۷۳
</p>
<p style="direction:rtl;">اطفال مقتول خود نوحه نمايند نداشته اند و بسی از عباد که در عشيّ
</p>
<p style="direction:rtl;">با کمال غنا و ثروت بوده اند و در اشراق در نهايت فقر و ذلّت
</p>
<p style="direction:rtl;">مشاهده شده اند. ما من ارض الّا و قد صبغت من دمآئهم و ما من 
</p>
<p style="direction:rtl;">هوآء الّا و قد ارتفعت اليه زفراتهم و در اين سنين معدودات من غير
</p>
<p style="direction:rtl;">تعطيل از سحاب قضا سهام بلا باريده و مع جميع اين قضايا و بلايا نار 
</p>
<p style="direction:rtl;">حبّ الهی در قلوبشان به شأنی مشتعل که اگر کلّ را قطعه قطعه نمايند
</p>
<p style="direction:rtl;">از حبّ محبوب عالميان نگذرند بلکه به جان مشتاق و آملند آنچه را در
</p>
<p style="direction:rtl;">سبيل الهی وارد شود.
</p>
<p style="direction:rtl;">ای سلطان نسمات رحمت رحمن اين عباد را تقليب فرموده و به شطر 
</p>
<p style="direction:rtl;">احديّه کشيده، " گواه عاشق صادق در آستين باشد" و لکن بعضی از
</p>
<p style="direction:rtl;">علمای ظاهره قلب انور مليک زمان را نسبت به مُحرِمان حرم رحمن و
</p>
<p style="direction:rtl;">قاصدان کعبهء عرفان مکدّر نموده اند .ای کاش رأی جهان آرای 
</p>
<p style="direction:rtl;">پادشاهی بر آن قرار می گرفت که اين عبد با علمای عصر مجتمع می 
</p>
<p style="direction:rtl;">شد و در حضور حضرت سلطان اتيان حجّت و برهان می نمود. اين 
</p>
<p style="direction:rtl;">عبد حاضر و از حقّ آمل که چنين مجلسی فراهم آيد تا حقيقت امر در
</p>
<p style="direction:rtl;">ساحت حضرت سلطان واضح و لائح گردد و بعد الامر بيدک و انا
</p>
<p style="direction:rtl;">حاضر تلقآء سرير سلطنتک فاحکم لی او عليّ . خداوند رحمن در
</p>
<p style="direction:rtl;">فرقان که حجّت باقيه است مابين ملأ اکوان می فرمايد :" فتمنّوا
</p>
<p style="direction:rtl;">الموت ان کنتم صادقين ".تمنّای موت را برهان صدق فرموده و بر 
</p>
<p style="direction:rtl;">ص ۷۴
</p>
<p style="direction:rtl;">مرآت ضمير منير معلوم است که اليوم کدام حزبند که از جان در سبيل 
</p>
<p style="direction:rtl;">معبود عالميان گذشته اند و اگر کتب استدلاليّهء اين قوم در اثبات ما هم 
</p>
<p style="direction:rtl;">عليه به دمآء مسفوکه فی سبيله تعالی مرقوم ميشد هر آينه کتب لا
</p>
<p style="direction:rtl;">تحصی ما بين بريّه ظاهر و مشهود بود. حال چگونه اين قوم را که قول 
</p>
<p style="direction:rtl;">و فعلشان مطابق است می توان انکار نمود و نفوسی را که از يک ذرّه
</p>
<p style="direction:rtl;">اعتبار در سبيل مختار نگذشته و نمی گذرند تصديق نمود؟ بعضی از
</p>
<p style="direction:rtl;">علما که اين بنده را تکفير نموده اند ابداً ملاقات ننموده اند و اين عبد را 
</p>
<p style="direction:rtl;">نديده اند و بر مقصود مطّلع نشده اند و مع ذلک قالوا ما ارادوا و 
</p>
<p style="direction:rtl;">يفعلون ما يريدون. هر دعوی را برهان بايد، محض قول و اسباب زهد 
</p>
<p style="direction:rtl;">ظاهره نبوده. ترجمهء چند فقره از فقرات صحيفهء مکنونهء فاطميّه 
</p>
<p style="direction:rtl;">صلوات اللّه عليها که مناسب اين مقام است به لسان پارسی عرض می 
</p>
<p style="direction:rtl;">شود تا بعضی از امور مستوره در پيشگاه حضور مکشوف شود و
</p>
<p style="direction:rtl;">مخاطب اين بيانات در صحيفهء مذکوره که به کلمات مکنونه اليوم 
</p>
<p style="direction:rtl;">معروف است قومی هستند که در ظاهر به علم و تقوی معروفند و در باطن 
</p>
<p style="direction:rtl;">مطيع نفس و هوی .
</p>
<p style="direction:rtl;">می فرمايد :
</p>
<p style="direction:rtl;">"ای بی وفايان، چرا در ظاهر دعوی شبانی کنيد و در باطن ذئب اغنام 
</p>
<p style="direction:rtl;">من شده ايد مَثل شما مثل ستارهء قبل از صبح است که در ظاهر درّيّ و
</p>
<p style="direction:rtl;">ص ۷۵
</p>
<p style="direction:rtl;">روشن است و در باطن سبب اضلال و هلاکت کاروانهای مدينه و ديار من است ."
</p>
<p style="direction:rtl;">و همچنين می فرمايد:
</p>
<p style="direction:rtl;">" ای به ظاهر آراسته و به باطن کاسته، مَثل تو مثل آب تلخ صافی است 
</p>
<p style="direction:rtl;">که کمال لطافت و صفا از آن در ظاهر مشاهده شود و چون به دست
</p>
<p style="direction:rtl;">صرّاف ذائقهء احديّه افتد قطره ای از آن را قبول نفرمايد. تجلّی آفتاب 
</p>
<p style="direction:rtl;">در تراب و مرآت هر دو موجود و لکن از فَرقَدان تا ارض فرق دان بلکه 
</p>
<p style="direction:rtl;">فرق بی منتهی در ميان " 
</p>
<p style="direction:rtl;">و همچنين می فرمايد:
</p>
<p style="direction:rtl;">"ای پسر دنيا، بسا سحرگاهان تجلّی عنايت من از مشرق لامکان به 
</p>
<p style="direction:rtl;">مکان تو آمد و تو را در بستر راحت به غير مشغول ديد و چون برق 
</p>
<p style="direction:rtl;">روحانی به مقرّ عزّ نورانی رجوع نمود و در مکامن قرب نزد جنود قدس 
</p>
<p style="direction:rtl;">اظهار نداشتم و خجلت ترا نپسنديدم ."
</p>
<p style="direction:rtl;">و همچنين می فرمايد:
</p>
<p style="direction:rtl;">" ای مدّعی دوستی من، در سحرگاهان نسيم عنايت من بر تو مرور نمود 
</p>
<p style="direction:rtl;">و تو را بر فراش غفلت خفته يافت و بر حال تو گريست و باز گشت ." انتهی.
</p>
<p style="direction:rtl;">لذا در پيشگاه عدل سلطانی نبايد به قول مدّعی اکتفا رود. و در فرقان 
</p>
<p style="direction:rtl;">که فارق بين حقّ و باطل است می فرمايد:
</p>
<p style="direction:rtl;">ص ۷۶
</p>
<p style="direction:rtl;">" يا ايّها الّذين آمنوا ان جائکم فاسق بنبأ فتبيّنوا ان تصيبوا قوماً بجهالة
</p>
<p style="direction:rtl;">فتصبحوا علی ما فعلتم نادمين" و در حديث شريف وارد "لا تصدّقوا 
</p>
<p style="direction:rtl;">النّمّام ". بر بعضی از علما امر مشتبه شده و اين عبد را نديده اند و آن
</p>
<p style="direction:rtl;">نفوس که ملاقات نموده اند شهادت می دهند که اين عبد بغير ما حکم 
</p>
<p style="direction:rtl;">اللّه فی الکتاب تکلّم ننموده و به اين آيه مبارکه ذاکر، قوله تعالی :
</p>
<p style="direction:rtl;">"هل تنقمون منّا الّا ان آمنّا باللّه و ماانزل الينا و ماانزل من قبل."
</p>
<p style="direction:rtl;">ای پادشاه زمان، چشمهای اين آوارگان به شطر رحمت رحمن متوجّه
</p>
<p style="direction:rtl;">و ناظر و البتّه اين بلايا را رحمت کبری از پی و اين شدائد عظمی را
</p>
<p style="direction:rtl;">رخآء عظيم از عقب و لکن اميد چنان است که حضرت سلطان بنفسه
</p>
<p style="direction:rtl;">در امور توجّه فرمايند که سبب رجای قلوب گردد و اين خير محض 
</p>
<p style="direction:rtl;">است که عرض شد و کفی باللّه شهيدا.
</p>
<p style="direction:rtl;">سبحانک اللّهمّ يا الهی اشهد بانّ قلب السّلطان قد کان بين اصبعی 
</p>
<p style="direction:rtl;">قدرتک لو تريد قلّبه يا الهی الی شطر الرّحمة و الاحسان و انّک انت 
</p>
<p style="direction:rtl;">المتعالی المقتدر المنّان لا اله الّا انت العزيز المستعان .
</p>
<p style="direction:rtl;">در شرايط علما می فرمايد:" و امّا من کان من الفقهآء صائناً لنفسه 
</p>
<p style="direction:rtl;">و حافظاً لدينه مخالفاً لهوائه مطيعاً لأمر مولاه فللعوام ان يقلّدوه" الی 
</p>
<p style="direction:rtl;">آخر. و اگر پادشاه زمان به اين بيان که از لسان مظهر وحی رحمن
</p>
<p style="direction:rtl;">جاری شده ناظر شوند، ملاحظه می فرمايند که متّصفين به اين صفات 
</p>
<p style="direction:rtl;">ص ۷۷
</p>
<p style="direction:rtl;">وارده درحديث شريف اقلّ از کبريت احمرند، لذا هر نفسی که مدّعی 
</p>
<p style="direction:rtl;">علم است قولش مسموع نبوده و نيست. و همچنين در ذکر فقهای آخر الزّمان می فرمايد:
</p>
<p style="direction:rtl;">" فقهآء ذلک الزّمان شرّ فقهآء تحت ظلّ السّمآء منهم خرجت الفتنة
</p>
<p style="direction:rtl;">و اليهم تعود" و همچنين می فرمايد :
</p>
<p style="direction:rtl;">" اذا ظهرت راية الحقّ لعنها اهل الشّرق و الغرب." و اگر اين احاديث 
</p>
<p style="direction:rtl;">را نفسی تکذيب نمايد، اثبات آن بر اين عبد است . چون مقصود
</p>
<p style="direction:rtl;">اختصار است لذا تفصيل رواة عرض نشد. علمائی که فی الحقيقه 
</p>
<p style="direction:rtl;">از کأس انقطاع آشاميده اند ابداً متعرّض اين عبد نشده اند، چنانچه
</p>
<p style="direction:rtl;">مرحوم شيخ مرتضی اعلی اللّه مقامه و اسکنه فی ظلّ قباب عنايته در ايّام توقّف 
</p>
<p style="direction:rtl;">در عراق اظهار محبّت می فرمودند و به غير ما اذن اللّه در اين امر
</p>
<p style="direction:rtl;">تکلّم ننمودند .نسئل اللّه ان يوفّق الکلّ علی مايحبّ و يرضی. حال 
</p>
<p style="direction:rtl;">جميع نفوس از جميع امور چشم پوشيده اند و به اذيّت اين طايفه
</p>
<p style="direction:rtl;">متوجّهند، چنانچه اگر از بعضی که بعد از فضل باری در ظلّ مرحمت 
</p>
<p style="direction:rtl;">سلطانی آرميده اند و به نعمت غير متناهيه متنعّمند سؤال شود که در
</p>
<p style="direction:rtl;">جزای نعمت سلطانی چه خدمت اظهار نموده ايد، به حسن تدبير
</p>
<p style="direction:rtl;">مملکتی بر ممالک افزوديد و يا به امری که سبب آسايش رعيّت و آبادی 
</p>
<p style="direction:rtl;">مملکت و ابقای ذکر خير دولت شود توجّه نموده ايد، جوابی ندارند
</p>
<p style="direction:rtl;">جز آنکه جمعی را صدق و يا کذب به اسم بابی در حضور سلطان 
</p>
<p style="direction:rtl;">معروض دارند و بعد به قتل و تاراج مشغول شوند چنانچه در تبريز و 
</p>
<p style="direction:rtl;">ص ۷۸
</p>
<p style="direction:rtl;">منصوريّهء مصر بعضی را فروختند و زخارف کثيره اخذ نمودند و ابداً در
</p>
<p style="direction:rtl;">پيشگاه حضور سلطان عرض نشده، کلّ اين امور نظر به آن واقع شده
</p>
<p style="direction:rtl;">که اين فقرا را بی معين يافته اند ، از امور خطيره گذشته اند و به اين
</p>
<p style="direction:rtl;">فقرا پرداخته اند. طوايف متعدّده و ملل مختلفه در ظلّ سلطان 
</p>
<p style="direction:rtl;">مستريحند يک طايفه هم اين قوم باشند ، بلکه بايد علوّ همّت و سموّ
</p>
<p style="direction:rtl;">فطرت ملا زمان سلطانی بشأنی مشاهده شود که در تدبير آن باشند که
</p>
<p style="direction:rtl;">جميع اديان در سايهء سلطان در آيند و مابين کلّ به عدل حکم رانند.
</p>
<p style="direction:rtl;">اجرای حدود الله محض عدل است و کلّ به آن راضی بلکه حدود الهيّه 
</p>
<p style="direction:rtl;">سبب و علّت حفظ بريّه بوده و خواهد بود بقوله تعالی :و لکم فی 
</p>
<p style="direction:rtl;">القصاص حيوة يا اولی الالباب . از عدل حضرت سلطان بعيد است که
</p>
<p style="direction:rtl;">به خطای نفسی جمعی از نفوس مورد سياط غضب شوند. حقّ جلّ
</p>
<p style="direction:rtl;">ذکره می فرمايد:" لاتزر وازرة وزر اخری." و اين بسی معلوم که
</p>
<p style="direction:rtl;">در هر طايفه ای ، عالم و جاهل ، عاقل و غافل ، فاسق و متّقی بوده و خواهد
</p>
<p style="direction:rtl;">بود و ارتکاب امور شنيعه از عاقل بعيد است چه که عاقل ياطالب دنيا
</p>
<p style="direction:rtl;">است و يا تارک آن . اگر تارک است ، البتّه به غير حقّ توجّه ننمايد و 
</p>
<p style="direction:rtl;">از اين گذشته خشية اللّه او را از ارتکاب افعال منهيّهء مذمومه منع نمايد،
</p>
<p style="direction:rtl;">و اگرطالب دنياست، اموری که سبب و علّت اعراض عباد و وحشت 
</p>
<p style="direction:rtl;">من فی البلاد شود. البتّه ارتکاب ننمايد بلکه به اعمالی که سبب اقبال
</p>
<p style="direction:rtl;">ناس است عامل شود . پس مبرهن شد که اعمال مردوده از انفس
</p>
<p style="direction:rtl;">ص ۷۹
</p>
<p style="direction:rtl;">جاهله بوده و خواهد بود. نسئل اللّه ان يحفظ عباده عن التّوجّه الی
</p>
<p style="direction:rtl;">غيره و يقرّبهم اليه انّه علی کلّ شئ قدير.
</p>
<p style="direction:rtl;">سبحانک اللّهمّ يا الهی تسمع حنينی و تری حالی و ضرّی و ابتلائی و 
</p>
<p style="direction:rtl;">تعلم مافی نفسی. ان کان ندائی خالصاً لوجهک فاجذب به قلوب
</p>
<p style="direction:rtl;">بريّتک الی افق سمآء عرفانک و قلب السّلطان الی يمين عرش اسمک
</p>
<p style="direction:rtl;">الرّحمن .ثمّ ارزقه يا الهی النّعمة الّتی نزّلت من سمآء کرمک و سحاب
</p>
<p style="direction:rtl;">رحمتک لينقطع عمّا عنده و يتوجّه الی شطر الطافک .ای ربّ ايّده علی
</p>
<p style="direction:rtl;">نصرة امرک و اعلآء کلمتک بين خلقک. ثمّ انصره بجنود الغيب و
</p>
<p style="direction:rtl;">الشّهادة ليسخّر المدآئن باسمک و يحکم علی من علی الارض کلّها
</p>
<p style="direction:rtl;">بقدرتک و سلطانک، يامن بيدک ملکوت الايجاد انّک انت الحاکم 
</p>
<p style="direction:rtl;">فی المبدء و المعاد لا اله الّا انت المقتدر العزيز الحکيم.
</p>
<p style="direction:rtl;">به شأنی امر را درپيشگاه حضور سلطان مشتبه نموده اند که اگر از
</p>
<p style="direction:rtl;">نفسی از اين طايفه عمل قبيحی صادر شود آن را از مذهب اين عباد می 
</p>
<p style="direction:rtl;">شمرند. فواللّه الّذی لا اله الّا هو اين عبد ارتکاب مکاره را جايز 
</p>
<p style="direction:rtl;">ندانسته تا چه رسد به آنچه صريحاً در کتاب الهی نهی آن ناز ل شده.
</p>
<p style="direction:rtl;">حقّ ناس را از شرب خمر نهی فرموده و حرمت آن در کتاب الهی نازل 
</p>
<p style="direction:rtl;">و ثبت شده و علمای عصر کثّره اللّه امثالهم طرّاً ناس را از اين عمل 
</p>
<p style="direction:rtl;">شنيع نهی نموده اند، مع ذلک بعضی مرتکبند. حال جزای اين اعمال به 
</p>
<p style="direction:rtl;">ص ۸۰
</p>
<p style="direction:rtl;">نفوس غافله راجع و آن مظاهر عزّ تقديس مقدّس و مبرّا، يشهد
</p>
<p style="direction:rtl;">بتقديسهم کلّ الوجود من الغيب و الشّهود. بلی اين عباد حقّ را يفعل 
</p>
<p style="direction:rtl;">ما يشآء و يحکم ما يريد می دانند و ظهورات مظاهر احديّه را در عوالم 
</p>
<p style="direction:rtl;">ملکيّه محال ندانسته اند و اگر نفسی محال داند چه فرق است ما بين 
</p>
<p style="direction:rtl;">او و قومی که يدالله را مغلول دانسته اند.اگر حقّ جلّ ذکره را مختار
</p>
<p style="direction:rtl;">دانند بايد هر امری که از مصدر حکم آن سلطان قدم ظاهر شود کلّ
</p>
<p style="direction:rtl;">قبول نمايند ، لامفرّ و لامهرب لاحد الّا الی اللّه و لا عاصم و لاملجأ 
</p>
<p style="direction:rtl;">الّا اليه . و امری که لازم است اتيان دليل و برهان مدّعی علی ما يقول
</p>
<p style="direction:rtl;">و يدّعی، ديگر اعراض ناس از عالم و جاهل منوط نبوده و نخواهد بود.
</p>
<p style="direction:rtl;">انبيا که لئالی بحر احديّه و مهابط وحی الهيّه اند محلّ اعراض و 
</p>
<p style="direction:rtl;">اعتراض ناس واقع شده اند چنانچه می فرمايد: " و همّت کلّ امّة
</p>
<p style="direction:rtl;">برسولهم ليأخذوه و جادلوا بالباطل ليدحضوا به الحقّ" و همچنين می
</p>
<p style="direction:rtl;">فرمايد: " مايأتيهم من رسول الّا کانوا به يستهزئون ". در ظهور خاتم انبيا
</p>
<p style="direction:rtl;">و سلطان اصفيا روح العالمين فداه ملاحظه فرمائيد که بعد از اشراق
</p>
<p style="direction:rtl;">شمس حقيقت از افق حجاز چه مقدار ظلم از اهل ضلال بر آن مظهر عزّ
</p>
<p style="direction:rtl;">ذی الجلال وارد شده. بشأنی عباد غافل بودند که اذيّت آن حضرت 
</p>
<p style="direction:rtl;">را از اعظم اعمال و سبب وصول به حقّ متعال می دانسته اند چه که
</p>
<p style="direction:rtl;">علمای آن عصر در سنين اوّليّه از يهود و نصاری از آن شمس افق اعلی
</p>
<p style="direction:rtl;">اعراض نمودند و به اعراض آن نفوس جميع از وضيع و شريف 
</p>
<p style="direction:rtl;">بر اطفای نور آن نيّر افق معانی کمر بستند. اسامی کلّ در کتب مذکور 
</p>
<p style="direction:rtl;">ص ۸۱
</p>
<p style="direction:rtl;">است. از جمله و هب ابن راهب و کعب ابن اشرف و عبداللّه ابيّ
</p>
<p style="direction:rtl;">و امثال آن نفوس تا آنکه امر به مقامی رسيد که در سفک دم اطهر آن 
</p>
<p style="direction:rtl;">حضرت مجلس شوری ترتيب دادند چنانچه حقّ جلّ ذکره خبر فرموده
</p>
<p style="direction:rtl;">"و اذ يمکر بک الّذين کفروا ليثبتوک او يقتلوک او يخرجوک و يمکرون
</p>
<p style="direction:rtl;">و يمکراللّه و اللّه خير الماکرين." و همچنين می فرمايد " و ان کان کبر
</p>
<p style="direction:rtl;">عليک اعراضهم فان استطعت ان تبتغی نفقاً فی الارض اوسلّماً فی 
</p>
<p style="direction:rtl;">السّمآء فتأتيهم بآية و لو شاء اللّه لجمعهم علی الهدی فلاتکوننّ من 
</p>
<p style="direction:rtl;">الجاهلين." تاللّه از مضمون اين دو آيه مبارکه قلوب مقرّبين در احتراق 
</p>
<p style="direction:rtl;">است و امثال اين امور واردهء محقّقه از نظر محو شده و ابداً تفکّر
</p>
<p style="direction:rtl;">ننموده و نمی نمايند که سبب اعراض عباد در احيان ظهور مطالع انوار
</p>
<p style="direction:rtl;">الهيّه چه بوده. و همچنين قبل از خاتم انبيا در عيسی بن مريم ملاحظه 
</p>
<p style="direction:rtl;">فرمايند. بعد از ظهور آن مظهر رحمن جميع علما آن ساذج ايمان را به 
</p>
<p style="direction:rtl;">کفر و طغيان نسبت داده اند تا بالاخره باجازهء حنّان که اعظم علمای
</p>
<p style="direction:rtl;">آن عصر بود و همچنين قيافا که اقضی القضاة بود بر آن حضرت وارد 
</p>
<p style="direction:rtl;">آوردند آنچه را که قلم از ذکرش خجل و عاجز است. ضاقت عليه 
</p>
<p style="direction:rtl;">الارض بوسعتها الی ان عرّجه اللّه الی السّمآء و اگر تفصيل جميع انبيا
</p>
<p style="direction:rtl;">عرض شود بيم آن است که کسالت عارض گردد. و مخصوص علمای
</p>
<p style="direction:rtl;">تورات بر آنند که بعد از موسی نبيّ مستقلّ صاحب شريعت نخواهد
</p>
<p style="direction:rtl;">آمد . نفسی از اولاد داود ظاهر خواهد شد و او مروّج شريعت تورات
</p>
<p style="direction:rtl;">خواهد شد تا به اعانت او حکم تورات ما بين اهل شرق و غرب جاری
</p>
<p style="direction:rtl;">ص ۸۲
</p>
<p style="direction:rtl;">و نافذ گردد. و همچنين اهل انجيل محال دانسته اند که بعد از عيسی 
</p>
<p style="direction:rtl;">بن مريم صاحب امر جديد از مشرق مشيّت الهی اشراق نمايد و
</p>
<p style="direction:rtl;">مستدلّ به اين آيه شده اند که در انجيل است : " انّ السّمآء و الارض
</p>
<p style="direction:rtl;">تزولان و لکن کلام ابن الانسان لن يزول ابداً ." و بر آنند که آنچه 
</p>
<p style="direction:rtl;">عيسی بن مريم فرموده و امر نموده تغيير نيابد. در يک مقام از انجيل 
</p>
<p style="direction:rtl;">می فرمايد: " انّی ذاهب و آت " و در انجيل يوحنّا هم بشارت داده به 
</p>
<p style="direction:rtl;">روح تسلّی دهنده که بعد از من می آيد و در انجيل لوقا هم بعضی
</p>
<p style="direction:rtl;">علامات مذکور است ولکن چون بعضی از علمای آن ملّت هر بيانی را 
</p>
<p style="direction:rtl;">تفسيری به هوای خود نمودند لذا از مقصود محتجب ماندند .فيا ليت
</p>
<p style="direction:rtl;">اذنت لی يا سلطان لنرسل الی حضرتک ما تقرّ به العيون و تطمئنّ به 
</p>
<p style="direction:rtl;">النّفوس و يوقن کلّ منصف بانّ عنده علم الکتاب. و بعضی از ناس چون 
</p>
<p style="direction:rtl;">از جواب خصم عاجزند به حبل تحريف کتب متمسّکند و حال آنکه 
</p>
<p style="direction:rtl;">ذکر تحريف در مواضع مخصوصه بوده، لو لا اعراض الجهلآء و اغماض 
</p>
<p style="direction:rtl;">العلمآء لقلت مقالاً تفرح به القلوب و تطير الی الهوآء الّذی بسمع من 
</p>
<p style="direction:rtl;">هزيز ارياحه انّه لا اله الّا هو و لکن الان لعدم اقتضآء الزّمان منع اللّسان 
</p>
<p style="direction:rtl;">عن البيان و ختم اناء التّبيان الی ان يفتح اللّه بقدرته انّه لهو المقتدر القدير .
</p>
<p style="direction:rtl;">سبحانک اللّهمّ يا الهی اسئلک باسمک الّذی به سخّرت من فی
</p>
<p style="direction:rtl;">السّموات و الارض ان تحفظ سراج امرک بزجاجة قدرتک و الطافک 
</p>
<p style="direction:rtl;">ص ۸۳
</p>
<p style="direction:rtl;">لئلّا تمرّ عليه ارياح الانکار من شطر الّذين غفلوا من اسرار اسمک 
</p>
<p style="direction:rtl;">المختار ثمّ زد نوره بدهن حکمتک انّک انت المقتدر علی من فی ارضک 
</p>
<p style="direction:rtl;">و سمآئک. ای ربّ اسئلک بالکلمة العليا الّتی بها فزع من فی الارض 
</p>
<p style="direction:rtl;">و السّمآء الّا من تمسّک بالعروة الوثقی ان لا تدعنی بين خلقک فارفعنی 
</p>
<p style="direction:rtl;">اليک و ادخلنی فی ظلال رحمتک و اشربنی من زلال خمر عنايتک لأسکن فی 
</p>
<p style="direction:rtl;">خبآء مجدک و قباب الطافک، انّک انت المقتدر علی ما تشآء و انّک 
</p>
<p style="direction:rtl;">انت المهمين القيّوم.
</p>
<p style="direction:rtl;">يا سلطان قد خبت مصابيح الانصاف و اشتعلت نار الاعتساف فی کلّ 
</p>
<p style="direction:rtl;">الاطرف الی ان جعلوا اهلی اساری من الزّورآء الی الموصل الحدبآء 
</p>
<p style="direction:rtl;">ليس هذا اوّل حرمة هتکت فی سبيل اللّه ينبغی لکلّ نفس ان ينظر 
</p>
<p style="direction:rtl;">و يذکر ما ورد علی آل الرّسول اذ جعلهم القوم اساری و ادخلوهم فی 
</p>
<p style="direction:rtl;">دمشق الفيحآء و کان بينهم سيّد السّاجدين و سند المقرّبين و کعبة
</p>
<p style="direction:rtl;">المشتاقين روح ماسواه فداه. قيل لهم : و انتم الخوارج؟ قال لاو اللّه نحن 
</p>
<p style="direction:rtl;">عباد آمنّاباللّه و آياته و بنا افترّ ثغر الايمان و لاحت آية الرّحمن و بذکر نا
</p>
<p style="direction:rtl;">سالت البطحآء و ماطت الظّلمة الّتی حالت بين الارض و السّمآء. قيل :
</p>
<p style="direction:rtl;">أ حرّمتم ما احلّه اللّه او حلّلتم ماحرّمه الله ؟ قال نحن اوّل من اتّبع
</p>
<p style="direction:rtl;">اوامر اللّه و نحن اصل الامر و مبدئه و اوّل کلّ خير و منتهاه نحن آية 
</p>
<p style="direction:rtl;">القدم و ذکره بين الامم. قيل : أ ترکتم القرآن؟ قال فينا انزله الرّحمن و
</p>
<p style="direction:rtl;">نحن نسآئم السّبحان بين الاکوان و نحن الشّوارع الّتی انشعبت من 
</p>
<p style="direction:rtl;">ص ۸۴
</p>
<p style="direction:rtl;">البحر الاعظم الّذی احيی اللّه به الارض و يحييها به بعد موتها و منّا
</p>
<p style="direction:rtl;">انتشرت آياته و ظهرت بيّناته و برزت آثاره و عندنا معانيه و اسراره .
</p>
<p style="direction:rtl;">قيل : لايّ جرم مليتم ؟ قال : لحبّ اللّه و انقطاعنا عمّا سواه. انّا ما ذکرنا
</p>
<p style="direction:rtl;">عبارته عليه السّلام بل اظهرنا رشحاً من بحر الحيوان الّذی کان مودعاً 
</p>
<p style="direction:rtl;">فی کلماته ليحيی به المقبلون و يطّلعوا بما ورد علی امنآء اللّه من
</p>
<p style="direction:rtl;">قوم سوء اخسرين. و نری اليوم يعترض القوم علی الّذين ظلموا من قبل 
</p>
<p style="direction:rtl;">و هم يظلمون اشدّ ممّا ظلموا و لايعرفون. تاللّه انّی ما اردت الفساد بل 
</p>
<p style="direction:rtl;">تطهير العباد عن کلّ ما منعهم عن التّقرّب الی اللّه مالک يوم التّناد. کنت 
</p>
<p style="direction:rtl;">نائما علی مضجعی مرّت عليّ نفحات ربّی الرّحمن و ايقظتنی من النّوم و
</p>
<p style="direction:rtl;">امرنی بالنّدآء بين الارض و السّمآء، ما کان هذا من عندی بل من عنده،
</p>
<p style="direction:rtl;">يشهد بذلک سکّان جبروته و ملکوته و اهل مدائن عزّه . و نفسه الحقّ
</p>
<p style="direction:rtl;">لا اجزع من البلايا فی سبيله و لا عن الرّزايا فی حبّه و رضآئه. قد
</p>
<p style="direction:rtl;">جعل اللّه البلآء غادية لهذه الدّسکرة الخضرآء و ذبالةً لمصباحه الّذی به 
</p>
<p style="direction:rtl;">اشرقت الارض و السّمآء. هل يبقی لاحد ما عنده من ثروته او يغنيه
</p>
<p style="direction:rtl;">غداً عن مالک ناصيته. لو ينظر احد فی الّذين ناموا تحت الرّضام و جاوروا 
</p>
<p style="direction:rtl;">الرّغام هل يقدر ان يميّز رمم جماجم المالک عن براجم المملوک ؟ لا
</p>
<p style="direction:rtl;">و مالک الملوک و هل يعرف الولاة من الرّعاة و هل يميّز اولی الثّروة
</p>
<p style="direction:rtl;">و الغنآء من الّذی کان بلا حذآء و وطآء ؟ تاللّه قد رفع الفرق الّا لمن
</p>
<p style="direction:rtl;">قضی الحقّ و قضی بالحقّ. اين العلمآء و الفضلآء و الامرآء، اين دقّة
</p>
<p style="direction:rtl;">انظارهم و حدّة ابصارهم و رقّة افکارهم و سلامة اذکارهم و اين
</p>
<p style="direction:rtl;">ص ۸۵
</p>
<p style="direction:rtl;">خزآئنهم المستورة و زخارفهم المشهورة و سررههم الموضونة و فرشهم
</p>
<p style="direction:rtl;">الموضوعة. هيهات قد صار الکلّ بوراً و جعلهم قضآء اللّه هبآءً منثورا.
</p>
<p style="direction:rtl;">قد نثل ماکنزوا و تشتّت ما جمعوا و تبدّد ماکتموا .اصبحوا لا يری الّا 
</p>
<p style="direction:rtl;">اماکنهم الخالية و سقوفهم الخاوية و جذوعهم المنقعرة و قشيبهم البالية .
</p>
<p style="direction:rtl;">انّ البصير لا يشغله المال عن النّظر الی المآل و الخبير لاتمسکه الاموال
</p>
<p style="direction:rtl;">عن التّوجّه الی الغنيّ المتعال. اين من حکم علی ما طلعت الشّمس عليها 
</p>
<p style="direction:rtl;">و اسرف و استطرف فی الدّنيا و ما خلق فيها ؟ اين صاحب الکتيبة
</p>
<p style="direction:rtl;">السّمرآء و الرّاية الصّفرآء ؟ اين من حکم فی الزّورآء و اين من ظلم فی
</p>
<p style="direction:rtl;">الفيحآء و اين الّذين ارتعد الکنوز من کرمهم و قبض البحر عند بسط
</p>
<p style="direction:rtl;">اکفّهم و هممهم و اين من طال ذراعه فی العصيان و مال ذرعه عن
</p>
<p style="direction:rtl;">الرّحمن ؟ اين الّذی کان ان يجتبی اللّذّات و يجتنی اثمار الشّهوات ؟ اين
</p>
<p style="direction:rtl;">ربّات الکمال و ذوات الجمال ؟ اين اغصانهم المتمائلة و افنانهم
</p>
<p style="direction:rtl;">المتطاولة و قصورهم العالية و بساتينهم المعروشة و اين دقّة اديمها
</p>
<p style="direction:rtl;">و رقّة نسيمها و خرير مآئها و هزيز ارياحها و هدير ورقائها و حفيف 
</p>
<p style="direction:rtl;">اشجارها و اين سحورهم المفترّة و ثغورهم المبتسمة ؟ فواهاً لهم قد
</p>
<p style="direction:rtl;">هبطوا الحضيض و جاوروا القضيض لايسمع اليوم منهم ذکر و لا رکز و لا
</p>
<p style="direction:rtl;">يعرف منهم امر و لارمز. أَ يمارون القوم و هم يشهدون ؟ أ ينکرون و هم 
</p>
<p style="direction:rtl;">يعلمون ؟ لم ادر بايّ وادٍ يهيمون ، أ ما يرون يذهبون ولا يرجعون؟ الی 
</p>
<p style="direction:rtl;">متی يغيرون و ينجدون ، يهبطون و يصعدون؟ "ا لم يأن للّذين آمنوا ان 
</p>
<p style="direction:rtl;">تخشع قلوبهم لذکراللّه" طوبی لمن قال او يقول بلی يا ربّ آن و حان و
</p>
<p style="direction:rtl;">ص ۸۶
</p>
<p style="direction:rtl;">ينقطع عمّا کان الی مالک الاکوان و مليک الامکان. هيهات لايحصد الّا 
</p>
<p style="direction:rtl;">ما زرع و لايؤخذ الّا ما وضع الّا بفضل اللّه و کرمه. هل حملت الارض 
</p>
<p style="direction:rtl;">بالّذی لاتمنعه سبحات الجلال عن الصّعود الی ملکوت ربّه 
</p>
<p style="direction:rtl;">العزيز المتعال ؟و هل لنا من العمل ما يزول به العلل و يقرّبنا الی مالک 
</p>
<p style="direction:rtl;">العلل ؟ نسئل اللّه ان يعاملنا بفضله لابعدله و يجعلنا من الّذين توجّهوا 
</p>
<p style="direction:rtl;">اليه و انقطعوا عمّا سواه .
</p>
<p style="direction:rtl;">يا ملک قد رايت فی سبيل اللّه ما لا رأت عين و لاسمعت اذن. قد انکرنی
</p>
<p style="direction:rtl;">المعارف و ضاق عليّ المخارف. قد نضب ضحضاح السّلامة و اصفرّ 
</p>
<p style="direction:rtl;">ضحضاح الرّاحة. کم من البلايا نزلت و کم منها سوف تنزل .امشی 
</p>
<p style="direction:rtl;">مقبلاً الی العزيز الوهّاب و ورآئی تنساب الحباب .قد استهلّ مدمعی الی
</p>
<p style="direction:rtl;">ان بلّ مضجعی و ليس حزنی لنفسی تاللّه رأسی يشتاق الرّماح فی حبّ
</p>
<p style="direction:rtl;">مولاه و ما مررت علی شجر الّا و قد خاطبه فؤادی يا ليت قطعت
</p>
<p style="direction:rtl;">لاسمی و صلب عليک جسدی فی سبيل ربّی بل بما اری النّاس فی
</p>
<p style="direction:rtl;">سکرتهم يعمهون ولايعرفون. رفعوا اهوآئهم و وضعوا الاههم کانّهم 
</p>
<p style="direction:rtl;">اتّخذوا امراللّه هزواً و لهواً و لعباً و يحسبون انّهم محسنون و فی
</p>
<p style="direction:rtl;">حصن الامان هم محصنون . ليس الامر کما يظنّون غداً يرون 
</p>
<p style="direction:rtl;">ما ينکرون. فسوف يخرجنا اولوالحکم و الغنا من هذه الارض الّتی
</p>
<p style="direction:rtl;">سمّيت بادرنه الی مدينة عکّا و ممّا يحکون انّها اخرب مدن الدّنيا و 
</p>
<p style="direction:rtl;">اقبحها صورةً و اردئها هوآءً و انتنها مآءً کانّها دار حکومة الصّدی
</p>
<p style="direction:rtl;">ص ۸۷
</p>
<p style="direction:rtl;">لايسمع من ارجائها الّا صوت ترجيعه .و ارادوا ان يحبسوا الغلام فيها 
</p>
<p style="direction:rtl;">و يسدّوا علی وجوهنا ابواب الرّخآء و يصدّوا عنّا عرض الحيوة الدّنيا
</p>
<p style="direction:rtl;">فيما غبر من ايّامنا. تاللّه لو ينهکنی اللّغب و يهلکنی السّغب و يجعل 
</p>
<p style="direction:rtl;">فراشی من الصّخرة الصّمّآء و مؤانسی وحوش العرآء لا اجزع و اصبر 
</p>
<p style="direction:rtl;">کما صبر اولو الحزم و اصحاب العزم بحول الله مالک القدم و خالق 
</p>
<p style="direction:rtl;">الامم. و اشکر اللّه فی کلّ الاحوال و نرجوا من کرمه تعالی بهذا الحبس
</p>
<p style="direction:rtl;">يعتق الرّقاب من السّلاسل والاطناب و يجعل الوجوه خالصة لوجهه 
</p>
<p style="direction:rtl;">العزيز الوهّاب. انّه مجيب لمن دعاه و قريب لمن ناجاه، و نسئله ان
</p>
<p style="direction:rtl;">يجعل هذا البلآء الادهم درعاً لهيکل امره و به يحفظه من سيوف شاحذة
</p>
<p style="direction:rtl;">و قضب نافذة. لم يزل بالبلآء علا امره و سنا ذکره هذا من سنّته قد
</p>
<p style="direction:rtl;">خلت فی القرون الخالية والاعصار الماضية فسوف يعلم القوم ما لا 
</p>
<p style="direction:rtl;">يفقهونه اليوم اذا عثر جوادهم و طوی مهادهم و کلّت اسيافهم و زلّت 
</p>
<p style="direction:rtl;">اقدامهم. لم ادر الی متی يرکبون مطيّة الهوی و يهيمون فی هيمآء الغفلة
</p>
<p style="direction:rtl;">و الغوی. أ يبقی عزّة من عزّ و ذلّة من ذلّ؟ أم يبقی من اتّکأ علی 
</p>
<p style="direction:rtl;">الوسادة العليا و بلغ فی العزّة الغاية القصوی؟ لاو ربّی الرّحمن کلّ من 
</p>
<p style="direction:rtl;">عليها فان و يبقی وجه ربّی العزيز المنّان. ايّ درع ما اصابها سهم الرّدی
</p>
<p style="direction:rtl;">و ايّ فود ما عرّته يد القضا وايّ حصن منع عنه رسول الموت اذ اتی ؟
</p>
<p style="direction:rtl;">و ايّ سرير ما کسر؟ و ايّ سدير ما قفر؟ لو علم النّاس ما ورآء الختام من 
</p>
<p style="direction:rtl;">رحيق رحمة ربهّم العزيز العلّام لنبذوا الملام و استرضوا عن الغلام. و
</p>
<p style="direction:rtl;">امّا الآن حجّبونی بحجاب الظّلام الّذی نسجوه بايدی الظّنون و الاوهام 
</p>
<p style="direction:rtl;">ص ۸۸
</p>
<p style="direction:rtl;">سوف تشقّ يد البيضآء جيباً لهذه اللّيلة الدّلمآء و يفتح الله لمدينته باباً
</p>
<p style="direction:rtl;">رتاجاً .يومئذ يدخل فيها النّاس افواجاً و يقولون ما قالته اللّائمات من
</p>
<p style="direction:rtl;">قبل ليظهر فی الغايات ما بدا فی البدايات. أ يريدون الاقامة و رجلهم فی
</p>
<p style="direction:rtl;">الرّکاب ؟و هل يرون لذهابهم من اياب؟ لا و ربّ الارباب الّا فی المآب.
</p>
<p style="direction:rtl;">يومئذ يقوم النّاس من الاجداث و يسئلون عن التّراث. طوبی لمن لا
</p>
<p style="direction:rtl;">تسومه الاثقال فی ذلک اليوم الّذی فيه تمرّ الجبال و يحضر الکلّ للسّؤال 
</p>
<p style="direction:rtl;">فی محضراللّه المتعال انّه شديد النّکال . نسئل اللّه ان يقدّس قلوب
</p>
<p style="direction:rtl;">بعض العلمآء من الضّغينة و البغضاء لينظروا الاشيآء بعين لا يغلبها
</p>
<p style="direction:rtl;">الاغضآء و يصعدهم الی مقام لاتقلّبهم الدّنيا و رياستها عن النّظر الی
</p>
<p style="direction:rtl;">الافق الاعلی و لا يشغلهم المعاش و اسباب الفراش عن اليوم الّذی فيه 
</p>
<p style="direction:rtl;">يجعل الجبال کالفراش. و لو انّهم يفرحون بما ورد علينا من البلآء 
</p>
<p style="direction:rtl;">سوف يأتی يوم فيه ينوحون و يبکون. و ربّی لو خيّرت فيما هم عليه من 
</p>
<p style="direction:rtl;">العزّة و الغنآء و الثّروة و العلآء و الرّاحة و الرّخآء و ما انا فيه من الشّدّة 
</p>
<p style="direction:rtl;">و البلآء لاخترت ما انا فيه اليوم. و الآن لا ابدّل ذرّة من هذه البلايا بما
</p>
<p style="direction:rtl;">خلق فی ملکوت الانشآء. لو لا البلآء فی سبيل اللّه ما لذّ لی بقآئی و ما 
</p>
<p style="direction:rtl;">نفعنی حياتی و لايخفی علی اهل البصر و النّاظرين الی المنظر الا کبر انّی
</p>
<p style="direction:rtl;">فی اکثر ايّامی کنت کعبد يکون جالساً تحت سيف علّق بشعرة واحدة 
</p>
<p style="direction:rtl;">و لم يدر متی ينزل عليه أ ينزل فی الحين اوبعد حين. و فی کلّ ذلک 
</p>
<p style="direction:rtl;">نشکراللّه ربّ العالمين و نحمده فی کلّ الاحوال انّه علی کلّ شیء شهيد.
</p>
<p style="direction:rtl;">نسئل اللّه ان يبسط ظلّه ليسرعنّ اليه الموحّدون و يأوينّ فيه
</p>
<p style="direction:rtl;">ص ۸۹
</p>
<p style="direction:rtl;">المخلصون و يرزق العباد من روض عنايته زهراً و من افق الطافه زُهراً 
</p>
<p style="direction:rtl;">و يؤيّده فيما يحّب و يرضی و يوفّقه علی مايقرّبه الی مطلع اسمآئه 
</p>
<p style="direction:rtl;">الحسنی ليغضّ الطّرف عمّا يری من الاجحاف و ينظر الی الرّعيّة بعين 
</p>
<p style="direction:rtl;">الالطاف و يحفظهم من الاعتساف .و نسئله تعالی ان يجمع الکلّ علی
</p>
<p style="direction:rtl;">خليج البحر الاعظم الّذی کلّ قطرة منه تنادی انّه مبشّر العالمين و محيی
</p>
<p style="direction:rtl;">العالمين. و الحمد لله مالک يوم الدّين. و نسئله تعالی ان يجعلک ناصراً
</p>
<p style="direction:rtl;">لامره و ناظراً الی عدله لتحکم علی العباد کما تحکم علی ذوی قرابتک 
</p>
<p style="direction:rtl;">و تختار لهم ما تختاره لنفسک. انّه لهو المقتدر المتعالی المهيمن القيّوم ."
</p>
<p style="direction:rtl;">و چون مناسبت حاصل شد، لهذا موافق چنين ديده شد که بعضی از 
</p>
<p style="direction:rtl;">تعاليم بهآء اللّه که در صحائف و لوائح مندرج است در اين مقاله نيز
</p>
<p style="direction:rtl;">مختصراً مندرج گردد تا اصل اساس و روش و مبادی و بنيان واضح و 
</p>
<p style="direction:rtl;">عيان شود و اين عبارات از صحائف متعدّده نقل شده، از جمله:
</p>
<p style="direction:rtl;">"عاشروا الاديان بالرّوح و الرّيحان ايّاکم ان تأخذکم حميّة الجاهليّة بين 
</p>
<p style="direction:rtl;">البريّة کلّ بدء من اللّه و يعود اليه، انّه لمبدء الخلق و مرجع العالمين"
</p>
<p style="direction:rtl;">و از جمله: " قدمنعتم من الفساد و الجدال فی الصّحف و الا لواح 
</p>
<p style="direction:rtl;">و ما اريد بذلک الّا علوّکم و سموّکُم يشهد بذلک السّمآء و انجمها
</p>
<p style="direction:rtl;">و الشّمس و اشراقها و الاشجار و اوراقها و البحار و امواجها و الارض
</p>
<p style="direction:rtl;">و کنوزها، نسئل اللّه ان يمدّ اوليآئه و يؤيّدهم علی ماينبغی لهم فی هذا 
</p>
<p style="direction:rtl;">المقام المبارک العزيز البديع و نسئله ان يوفّق من فی حولی علی العمل
</p>
<p style="direction:rtl;">ص ۹۰
</p>
<p style="direction:rtl;">بما امروا به من القلم الاعلی"، و از جمله:" ابهی شجرهء دانش اين کلمهء
</p>
<p style="direction:rtl;">عليا است ، همه بار يک داريد و برگ يک شاخسار ليس الفخر لمن 
</p>
<p style="direction:rtl;">يحبّ الوطن بل لمن يحبّ العالم "،و از جمله: انّ الّذی ربّی ابنه او
</p>
<p style="direction:rtl;">ابناً من الابنآء کانّه ربّی احد ابنآئی عليه بهاءالله و عنايته و رحمته الّتی 
</p>
<p style="direction:rtl;">سبقت العالمين"، از جمله :"يا اهل بهاء شما مشارق محبّت و مطالع
</p>
<p style="direction:rtl;">عنايت الهی بوده و هستيد لسان را به سبّ و لعن احدی ميالائيد و 
</p>
<p style="direction:rtl;">چشم را از آنچه لايق نيست حفظ نمائيد، آنچه را دارائيد بنمائيد اگر
</p>
<p style="direction:rtl;">مقبول افتاد مقصود حاصل و الّا تعرّض باطل ذروه بنفسه مقبلين الی
</p>
<p style="direction:rtl;">اللّه المهيمن القيّوم، سبب حزن نشويد تا چه رسد به نزاع و فساد ،
</p>
<p style="direction:rtl;">اميد هست در ظلّ سدره عنايت الهيّه تربيت شويد و بما اراد اللّه عامل 
</p>
<p style="direction:rtl;">گرديد ، همه اوراق يک شجريد و قطرهای يک بحر "، از جمله:" دين
</p>
<p style="direction:rtl;">اللّه و مذهب اللّه محض اتّحاد و اتّفاق اهل عالم از سمآء مشيّت مالک
</p>
<p style="direction:rtl;">قدم نازل گشته و ظاهر شده، آن را علّت اختلاف و نفاق مکنيد، 
</p>
<p style="direction:rtl;">سبب اعظم و علّت کبری از برای ظهور و اشراق نيّر اتّحاد دين الهی
</p>
<p style="direction:rtl;">و شريعهء ربّانی بوده و نموّ عالم و تربيت امم و اطمينان و راحت من فی 
</p>
<p style="direction:rtl;">البلاد از اصول و احکام الهی، اوست سبب اعظم از برای اين عطيّهء 
</p>
<p style="direction:rtl;">کبری، کأس زندگانی بخشد و حيات باقيه عطا فرمايد و نعمت سرمديّه 
</p>
<p style="direction:rtl;">مبذول دارد، رؤسای ارض، مخصوص مظاهر عدل الهی، در صيانت اين 
</p>
<p style="direction:rtl;">مقام و علوّ و حفظ آن جهد بليغ بايد مبذول دارند و همچنين آنچه
</p>
<p style="direction:rtl;">لازم است تفحّص در احوال رعيّت و اطّلاع بر اعمال و امور هر حزبی 
</p>
<p style="direction:rtl;">ص ۹۱
</p>
<p style="direction:rtl;">از احزاب. از مظاهر قدرت الهی يعنی ملوک و رؤسا می طلبيم که همّت
</p>
<p style="direction:rtl;">نمايند، شايد اختلاف از ميان بر خيزد و آفاق به نور اتّفاق منوّر شود. بايد
</p>
<p style="direction:rtl;">کلّ به آنچه از قلم ذکر جاری شده تمسّک نمايند و عمل کنند. حقّ
</p>
<p style="direction:rtl;">شاهد و ذرّات کائنات گواه که آنچه سبب علوّ و سموّ و تربيت و حفظ 
</p>
<p style="direction:rtl;">و تهذيب اهل ارض است ذکر نموديم، از حقّ می طلبيم عباد را تأييد 
</p>
<p style="direction:rtl;">نمايد. آنچه اين مظلوم از کلّ طلب می نمايد عدل و انصاف است، به 
</p>
<p style="direction:rtl;">اصغا اکتفاء ننمايند، در آنچه از اين مظلوم ظاهر شده تفکّر کنند. قسم 
</p>
<p style="direction:rtl;">به آفتاب بيان که از افق سمآء ملکوت رحمن اشراق نموده، اگرمبيّنی 
</p>
<p style="direction:rtl;">مشاهده می شد و يا ناطقی ، خود را محلّ شماتت و مفتر يات عباد نمی نموديم." انتهی.
</p>
<p style="direction:rtl;">از اين عبارات سر رشتهء اساس و افکار و خطّ حرکت و سلوک و نوايای
</p>
<p style="direction:rtl;">اين طايفه بدست می آيد و اگر از روايات و حکايات که در افواه ناس
</p>
<p style="direction:rtl;">است اطّلاع به حقيقت اين قضيّه خواهيم از کثرت اختلافات و تباين، حقيقت
</p>
<p style="direction:rtl;">به کلّی پوشيده و پنهان گردد، لهذا بهتر اين است که اساس و
</p>
<p style="direction:rtl;">مقاصد اين طايفه را از مضامين تعاليم و صحائف و لوائح استنباط
</p>
<p style="direction:rtl;">نمود. مأخذ و دلائل و نصوصی اعظم از اين نه، چه که اين اسّ
</p>
<p style="direction:rtl;">اساس است و فصل خطاب، به گفتار و رفتار افراد قياس عموم نتوان نمود، چه
</p>
<p style="direction:rtl;">که اختلاف شئون از خصائص و لوازم عالم انسان است.
</p>
<p style="direction:rtl;">ص ۹۲
</p>
<p style="direction:rtl;">باری در بدايت سنهء هزار و دويست و هشتاد و پنج بهاءالله را و جميع
</p>
<p style="direction:rtl;">اشخاص که همراه بودند از ادرنه به سجن عکّا نقل نمودند و ميرزا يحيی 
</p>
<p style="direction:rtl;">را به قلعهء ماغوسا و در آنجا استقرار يافتند. لکن در ايران بعد از
</p>
<p style="direction:rtl;">چندی بعضی از اشخاص که در امور بصير بودند و در حسن تدبير
</p>
<p style="direction:rtl;">شهير و بر حقيقت وقوعات قديم و حديث مطّلع و خبير، به حضور 
</p>
<p style="direction:rtl;">حضرت شهرياری عرض نمودند که آنچه تا بحال در حضور همايون 
</p>
<p style="direction:rtl;">از اين طايفه نقل و روايت شده و ذکر و حکايت رفته يا مبالغه بوده و يا 
</p>
<p style="direction:rtl;">خود نظر به مقاصد شخصيّه و حصول فوائد ذاتيّه تجسيم امور نموده 
</p>
<p style="direction:rtl;">اند و اگرچنانچه اعليحضرت شهرياری به نفس نفيس تفتيش امور
</p>
<p style="direction:rtl;">فرمايند گمان چنان است که در پيشگاه حضور به وضوح پيوندد که اين
</p>
<p style="direction:rtl;">فرقه مقصد دنيوی و مدخلی در امور سياسی ندارند مدار حرکت و
</p>
<p style="direction:rtl;">سکون و محور سبک و سلوک محصور بر امور روحانيّه و مقصور بر
</p>
<p style="direction:rtl;">حقايق وجدانيّه است، مدخلی به امور حکومت و تعلّقی به دستگاه
</p>
<p style="direction:rtl;">سلطنت ندارد، اساس کشف سبحات است و تحقيق اشارات، تربيت 
</p>
<p style="direction:rtl;">نفوس است و تهذيب اخلاق، تصفيهء قلوب است و نورانيّت به لوامع
</p>
<p style="direction:rtl;">اشراق و آنچه سزاوار سدّهء ملوکانی و برازندهء ديهيم جهانبانی است آن
</p>
<p style="direction:rtl;">است که جميع رعايا از هر فرقه و آيين در ظلّ ظليل معدلت سلطانی
</p>
<p style="direction:rtl;">مظهر بخشايش و در کمال آسايش و کامرانی باشند زيرا سايهء الهی ملجأ
</p>
<p style="direction:rtl;">عالميان و ملاذ آدميان است، تخصيص به حز بی نداشته، علی الخصوص 
</p>
<p style="direction:rtl;">حقيقت حال و کنه مقال اين طايفه مشهود و معلوم گرديده، جميع 
</p>
<p style="direction:rtl;">ص ۹۳
</p>
<p style="direction:rtl;">اوراق و صحائفشان بکرّات و مرّات در دست افتاده و در نزد
</p>
<p style="direction:rtl;">حکومت محفوظ و موجود است، اگرچنانچه مطالعه شود حقايق و
</p>
<p style="direction:rtl;">بواطن واضح و لائح گردد. مضامين کلّ اين اوراق منع از فساد و
</p>
<p style="direction:rtl;">حسن سلوک ميان عباد و اطاعت و انقياد و صداقت و امتثال و تخلّق
</p>
<p style="direction:rtl;">به اخلاق ممدوحه و تشويق به اتّصاف فضايل و خصائل حميده است،
</p>
<p style="direction:rtl;">قطعياً مدخلی به امور سياسيّه نداشته و تصدّی به آنچه سبب آشوب و
</p>
<p style="direction:rtl;">فتنه است ننموده، در اين صورت حکومت عادلانه بهانه نتواند و وسيله ای 
</p>
<p style="direction:rtl;">بدست ندارد مگر تعرّض به ضمائر و وجدان که از خصائص دل
</p>
<p style="direction:rtl;">و جان است و اين قضيّه نيز تعرّض بسيار شد و سعی بی شمار گشت، 
</p>
<p style="direction:rtl;">چه خونها که ريخته شد و چه سرها که آويخته، هزاران نفوس قتيل
</p>
<p style="direction:rtl;">و هزاران نساء و اطفال سرگشته و اسير گشتند. بسا بنيانها که ويران
</p>
<p style="direction:rtl;">شد و چه بسيار خانمان و دودمان بزرگان که بی سر و سامان گشت،
</p>
<p style="direction:rtl;">چاره ای حاصل نشد و فايده بدست نيامد، اين درد را درمانی و اين
</p>
<p style="direction:rtl;">زخم را مرحم آسانی ميسّر نشد. از وظايف و صوالح حکومت، 
</p>
<p style="direction:rtl;">آزادگی وجدان و آسودگی دل و جان است و درجميع اعصار باعث 
</p>
<p style="direction:rtl;">ترقّی درجات و استيلآء ساير جهات است . ممالک متمدّنهء سايره اين
</p>
<p style="direction:rtl;">تفوّق حاصل ننمود و به اين درجات عاليه نفوذ و اقتدار فائز نگشت 
</p>
<p style="direction:rtl;">مگر زمانی که منازعهء مذاهب را از ميان برداشت و جميع طوايف را به 
</p>
<p style="direction:rtl;">ميزان واحد معامله نمود. جميع ، يک قوم و يک حزب و يک نوع و يک 
</p>
<p style="direction:rtl;">جنس اند . مصلحت عامّه مساوات تامّه است و از اعظم اسباب
</p>
<p style="direction:rtl;">ص ۹۴
</p>
<p style="direction:rtl;">جهانبانی و اکبر وسائل اتّساع نطاق کشور ستانی، معدلت و مساوات 
</p>
<p style="direction:rtl;">بين نوع انسانی است و از هر فرقه از اهل آفاق نشانه نفاق ظاهر، 
</p>
<p style="direction:rtl;">مقتضای حکومت عادله مجازات عاجله است و هر شخصی کمر خدمت 
</p>
<p style="direction:rtl;">بندد و گوی سبقت برد مستحقّ الطاف جهانبانی و سزاوار عواطف 
</p>
<p style="direction:rtl;">جليلهء شهرياری است. زمان زمان ديگر و عالم را اقتضا و جلوه ديگر،
</p>
<p style="direction:rtl;">تعرّض به طريقه و آئين در هر مملکتی بادی خسران مبين است و توسّل
</p>
<p style="direction:rtl;">مابه التّرقّی معدلت و مساوات بين اقوام روی زمين. احتراز و حذر از
</p>
<p style="direction:rtl;">احزاب سياسی بايد نمود و خوف و خطر از فرق طبيعی چه که موضوع
</p>
<p style="direction:rtl;">افکار آنان تداخل در امور سياسيّه و نمايش است و کردار و رفتارشان
</p>
<p style="direction:rtl;">منافی امنيّت و آسايش، لکن اين طايفه در طريقت خويش ثابتند
</p>
<p style="direction:rtl;">و در مسلک و آئين راسخ ، متديّن و متمسّکند و متشبّث و متوسّل به 
</p>
<p style="direction:rtl;">قسمی که جان رايگان نثار نمايند و به حسب مسلک خويش طالب 
</p>
<p style="direction:rtl;">رضای پروردگار ،جهد بليغ دارند و سعی شديد، جوهر اطاعتند 
</p>
<p style="direction:rtl;">و صبور در شدّت و مشقّت، هستی خويش را فدا نمايند و ناله وانين بر 
</p>
<p style="direction:rtl;">نيارند ، آنچه گويند فی الحقيقه راز درون است و آنچه جويند و پويند
</p>
<p style="direction:rtl;">به دلالت رهنمون. پس بايد نظر به اساس و رئيس نمود و شیء خسيس را 
</p>
<p style="direction:rtl;">بهانه نکرد . چون روش و تعاليم و مفاهيم رسآئل و صحائف رئيس
</p>
<p style="direction:rtl;">مشهور و معلوم است ، خطّ حرکت اين طايفه چون آفتاب مشهود 
</p>
<p style="direction:rtl;">و مشهور . و آنچه بايد و شايد از ردع و دفع و قلع و قمع و زجر و قتل 
</p>
<p style="direction:rtl;">و نفی و ضرب قصور نشد و مقصدی به حصول نرسيد. در ممالک سايره
</p>
<p style="direction:rtl;">ص ۹۵
</p>
<p style="direction:rtl;">چون تشديد و تعذيب را در چنين مواضع عين تشويق و تحريص
</p>
<p style="direction:rtl;">مشاهده نمودند و عدم اعتنا را اثر بيشتر ديدند نائرهء انقلاب را
</p>
<p style="direction:rtl;">خاموش تر ساختند. لهذا بکلّی اعلان مساوات حقوق احزاب نمودند و 
</p>
<p style="direction:rtl;">آزادگی عموم طوايف را گوشزد شرق و غرب کردند. اين داد و فرياد
</p>
<p style="direction:rtl;">و ضجيج و اجيج از تحريک واغوا و تشويق و اغرا است. سی سال 
</p>
<p style="direction:rtl;">است که از آشوب و فتنه خبری نيست و از فساد اثری نه. با وجود 
</p>
<p style="direction:rtl;">تضاعف نفوس و تزايد و تکاثر اين گروه از کثرت نصائح و ترغيب به 
</p>
<p style="direction:rtl;">فضائل اين طايفه کلّ در منتهای سکون و رکون، اطاعت را شعار خود
</p>
<p style="direction:rtl;">ساخته، در نهايت تسليم و انقياد رعيّت صادق پادشاه هستند، ديگر
</p>
<p style="direction:rtl;">حکومت به چه وسيلهء مشروعه تعرّض نمايد و اهانت جايز داند و از اين 
</p>
<p style="direction:rtl;">گذشته تعرّض به وجدان و عقايد اقوام و تعذيب فرق مختلفهء انام مانع
</p>
<p style="direction:rtl;">اتّساع کشور و حائل فتوح ممالک ديگر و حاجز تکثّر رعيّت و مخالف 
</p>
<p style="direction:rtl;">اساس قويم سلطنت است. حکومت جسيمهء ايران زمانی که تعرّض به 
</p>
<p style="direction:rtl;">وجدان نداشت طوايف مختلفه در تحت لوای سلطنت کبری داخل و
</p>
<p style="direction:rtl;">قائم و اقوام متنوّعه در ظلّ حمايت حکومت عظمی ساکن و خادم
</p>
<p style="direction:rtl;">بودند. وسعت مملکت روز به روز تزايد نموده، اغلب قطعهء آسيا در
</p>
<p style="direction:rtl;">تحت حکومت عادلهء جهانبانی و اکثر فرق و ملل مختلفه در سلک رعيّت
</p>
<p style="direction:rtl;">تاجداری بودند و چون قانون تعرّض بين ساير طوايف به ميان آمد و
</p>
<p style="direction:rtl;">اصول مسئوليّت افکار وضع و اساس شد، ممالک وسيعهء سلطنت 
</p>
<p style="direction:rtl;">ايران تناقص نمود و قطعات کثيره و اقاليم عظيمه از دست رفت تا آنکه 
</p>
<p style="direction:rtl;">ص ۹۶
</p>
<p style="direction:rtl;">به اين درجه رسيد که قطعات جسيمهء توران و آشور و کلدان از دست 
</p>
<p style="direction:rtl;">رفت. تطويل چه لزوم، حتّی اکثر ممالک خراسان نيز به جهت تعرّض
</p>
<p style="direction:rtl;">وجدان و تعصّب حکّام از حوزه حکومت ايران خارج شد، چه که
</p>
<p style="direction:rtl;">سبب استقلاليّت افغان و عصيان طوايف ترکمان فی الحقيقه اين قضيّه
</p>
<p style="direction:rtl;">بوده و الّا در هيچ عهد و عصری از ايران منفصل نبودند. با وجود 
</p>
<p style="direction:rtl;">وضوح مضرّت چه لزوم به تعرّض بيچارگان است و اگر ترويج فتوی
</p>
<p style="direction:rtl;">خواهيم نفسی از غلّ و زنجير و حدّت شمشير خلاص نخواهد شد چه 
</p>
<p style="direction:rtl;">که در ايران گذشته از اين طايفه طوايف مختلفه چون متشرّعين و شيخيّه 
</p>
<p style="direction:rtl;">و صوفيّه و نصيريّه و سايره موجود و هريک تکفير و تفسيق طايفهء
</p>
<p style="direction:rtl;">ديگرنمايند ، در اين صورت چه لزوم که حکومت تعرّض اين و آن و پاپی
</p>
<p style="direction:rtl;">ضمائر و وجدان رعايا و برايا باشد. کلّ رعيّت پادشاهی و در ظلّ
</p>
<p style="direction:rtl;">حمايت تاجداری هستند. هر کس سميع و مطيع، آسوده و مستريح و
</p>
<p style="direction:rtl;">هر کس ياغی و طاغی مستحقّ سياست اعليحضرت جهانبانی، علی 
</p>
<p style="direction:rtl;">الخصوص زمان بکلّی تغيير نموده و حقايق و اعيان تبديل گشته، اين 
</p>
<p style="direction:rtl;">گونه امور در جميع ممالک مانع نموّ و ترقّی و داعی انحطاط و تدنّی
</p>
<p style="direction:rtl;">است. تزلزل شديد که بر ارکان حکومت شرقيّه واقع فی الحقيقه سبب
</p>
<p style="direction:rtl;">عظيم و خطب جسيم اين قوانين و اصول تعرّضيّه است و دولتی که مقرّ
</p>
<p style="direction:rtl;">حکومتش در اتلانتيک بالتيک، در اقصی قطعهء شماليّه است به سبب 
</p>
<p style="direction:rtl;">مساوات بين رعايای مختلفه و توحيد حقوق مدنيّت ملل متنوّعه در 
</p>
<p style="direction:rtl;">قطعات خمسهء عالم مستملکات جسيمه پيدا نموده. جزيرهء صغيرهء
</p>
<p style="direction:rtl;">ص ۹۷
</p>
<p style="direction:rtl;">اتلانتيک شمالی کجا و قطعهء جسيمهء هندوستان شرقی کجا. آيا بجز
</p>
<p style="direction:rtl;">تسويه بين اقوام و احزاب توان استيلا يافت ؟
</p>
<p style="direction:rtl;">باری به سبب قوانين عادله، آزادگی وجدان و توحيد معامله و مساوات 
</p>
<p style="direction:rtl;">بين ملل و اقوام فی الحقيقه قريب ربع معمورهء عالم را در تحت حکومت 
</p>
<p style="direction:rtl;">خويش گرفتند و به واسطهء اين مباديِ آزادی روز به روز بر اقتدار و
</p>
<p style="direction:rtl;">قوّت و اتّساع مملکت افزودند و اکثر اقوام روی زمين نام اين دولت 
</p>
<p style="direction:rtl;">را به عدالت ياد نمايند. عصبيّت دينيّه و تديّن حقيقی محک و امتحانش 
</p>
<p style="direction:rtl;">ثبوت و رسوخ در خصائل فضائل و کمالات است که اعظم موهبت 
</p>
<p style="direction:rtl;">عالم انسان است و الّا تعرّض به طريق اين و آن و هدم بنيان و قطع نسل 
</p>
<p style="direction:rtl;">انسان نبوده. در قرون وسطی که بدايتش زمان سقوط امپراطوری 
</p>
<p style="direction:rtl;">رومان و نهايتش فتوح قسطنطنيّه است بدست اسلام، در ممالک اروپ 
</p>
<p style="direction:rtl;">به سبب کثرت نفوذ رؤساء مذاهب تعصّب شديد و تعرّض قريب و بعيد
</p>
<p style="direction:rtl;">شيوع يافت. کار به جائی رسيد که بنيان انسان به کلّی رو به انهدام 
</p>
<p style="direction:rtl;">گذاشت و راحت و آسايش رئيس و مرئوس و امير و مأمور در پس 
</p>
<p style="direction:rtl;">پردهء انعدام متواری گشت. جميع احزاب شب و روز اسير تشويش و 
</p>
<p style="direction:rtl;">اضطراب بودند. مدنيّت به کلّی مختلّ و ضبط و ربط ممالک مهمل و
</p>
<p style="direction:rtl;">اصول و اساس سعادت جمعيّت بشريّه معطّل و ارکان حکومت سلاطين
</p>
<p style="direction:rtl;">متزلزل مگر نفوذ و اقتدار رؤسآء دين و رهابين در جميع اقطاع مکمّل 
</p>
<p style="direction:rtl;">بود. و چون اين اختلافات و تعرّضات و تعصّبات را از ميان بر داشتند و
</p>
<p style="direction:rtl;">ص ۹۸
</p>
<p style="direction:rtl;">حقوق مساوات رعايا و حرّيّت وجدان برايا اعلان نمودند انوار عزّت و
</p>
<p style="direction:rtl;">اقتدار از آفاق آن مملکت طالع و لائح گرديد به قسمی که آن ممالک 
</p>
<p style="direction:rtl;">در جميع مراتب ترقّی نموده، در حالتی که اعظم سلطنت اروپا اسير و
</p>
<p style="direction:rtl;">ذليل اصغر حکومت آسيا بود. حال دول عظيمه آسيا مقاومت دول
</p>
<p style="direction:rtl;">صغيره اروپا نتوانند. اين براهين به اين شافی کافی است که وجدان 
</p>
<p style="direction:rtl;">انسانی مقدّس و محترم است و آزادگی آن باعث اتّساع افکار و تعديل 
</p>
<p style="direction:rtl;">اخلاق و تحسين اطوار و اکتشاف اسرار خلقت و ظهور حقايق مکنونهء
</p>
<p style="direction:rtl;">عالم امکان است و ديگر آنکه مسئوليّت وجدان که از خصائص دل 
</p>
<p style="direction:rtl;">و جان است اگردر اين جهان واقع گردد، ديگر چه کيفری از برای
</p>
<p style="direction:rtl;">بشر در روز حشر اکبر در ديوان عدل الهی باقی ماند؟ ضمائر و 
</p>
<p style="direction:rtl;">افکار در حيطهء احاطه مالک الملوک است نه ملوک و جان و وجدان بين 
</p>
<p style="direction:rtl;">اصبعی تقليب ربّ قلوب است نه مملوک، لهذا دو نفس در عالم وجود 
</p>
<p style="direction:rtl;">هم افکار در جميع مراتب و عقائد موجود نه. الطّرق الی اللّه بعدد انفاس 
</p>
<p style="direction:rtl;">الخلائق، از حقايق معانی است و " لکلّ جعلنا منسکاً "، از دقائق قرآنی.
</p>
<p style="direction:rtl;">اين همّت عظيمه و اوقات عزيزه که بذل تعرّض طرائق سائره می شود
</p>
<p style="direction:rtl;">و به هيچ وجه ثمره و نتيجه حاصل نه، اگر چنانچه در تشييد بنيان 
</p>
<p style="direction:rtl;">پادشاهی و تأييد سرير جهانبانی و تعمير مملکت ملوکانی و احيای
</p>
<p style="direction:rtl;">رعايای شهرياری صرف شده بود تا حال کشور سلطانی معمور و 
</p>
<p style="direction:rtl;">کشتزار اهالی از فيض عدالت ظلّ اللّهی مغمور و بارقه سلطنت ايران 
</p>
<p style="direction:rtl;">ص ۹۹
</p>
<p style="direction:rtl;">چون صبح صادق در آفاق کيهان مشهود و مشهور بود. باری اين 
</p>
<p style="direction:rtl;">مسائل و مطالب را بعضی اشخاص روايت نمودند.
</p>
<p style="direction:rtl;">و بر سر اصل مطلب رويم. ذات همايون به نفس نفيس فحص سرّ مکنون 
</p>
<p style="direction:rtl;">فرمودند. از قرار منقول در پيشگاه حضور واضح و مشهود شد که 
</p>
<p style="direction:rtl;">بيشتر اين توهّمات از دسايس ارباب نفوذ بود که هميشه در پس پردهء
</p>
<p style="direction:rtl;">خيال به تجسيم امور و توهيم جمهور مشغول بودند و به جهت حصول 
</p>
<p style="direction:rtl;">منافع و حفظ مواقع خويش ذرّات را در آينه خيال به مثابه کرات و کاه 
</p>
<p style="direction:rtl;">را کوه نمودار می نمودند . ابدًا اين اوهام را اصل و اساسی و اين گفتار 
</p>
<p style="direction:rtl;">را دليل و قياسی نبوده. رعايای مسکين را چه قدرت و توانی و تبعهء فقير 
</p>
<p style="direction:rtl;">را چه جرئت و اقتداری که خلل و فتوری بقوّهء قاهره وارد آرند و يا 
</p>
<p style="direction:rtl;">قوّهء جنديّهء سلطنت را مقاومت توانند. از آن زمان تا بحال در ايران 
</p>
<p style="direction:rtl;">آشوب و فتنه زائل و ضوضآء و غوغآء ساکن است. هر چند به ندرت 
</p>
<p style="direction:rtl;">بعضی از علمآء رسمی نظر به مصلحت شخصی و غرضی عوام را
</p>
<p style="direction:rtl;">تحريک و های و هوئی بلند نمايند و يک دو نفر از اين طايفه را به 
</p>
<p style="direction:rtl;">اصرار و ابرام اذيّت کنند، چنانچه در اصفهان ده دوازده سال پيش 
</p>
<p style="direction:rtl;">واقع شد که دو برادر از سادات طباطبائی، سيّد حسن و سيّد حسين،
</p>
<p style="direction:rtl;">از اهالی اصفهان بودند و در ديانت و امانت و نجابت مشهور آن اقطار،
</p>
<p style="direction:rtl;">از اهل ثروت و مشغول به تجارت و با جميع خلق با کمال الفت و
</p>
<p style="direction:rtl;">حسن معاشرت رفتار می نمودند، از اين دو برادر به حسب ظاهر کسی 
</p>
<p style="direction:rtl;">ص ۱۰۰
</p>
<p style="direction:rtl;">ترک اولی نديده تا چه رسد به احوال و اطواری که موجب عذاب و
</p>
<p style="direction:rtl;">و عقاب شود . به حسب روايت در نزد کلّ مسلّم در جميع محامد و
</p>
<p style="direction:rtl;">مدائح بودند و اعمال و افعالشان به منزلهء مواعظ و نصائح. با مير 
</p>
<p style="direction:rtl;">محمّد حسين امام جمعهء اصفهان معامله داشتند و چون به حساب
</p>
<p style="direction:rtl;">رسيدند مبلغ هيجده هزار تومان طلبشان معلوم شد. قطع معامله نمودند
</p>
<p style="direction:rtl;">و اين مبلغ را مربوط به سند ممهور خواستند. بر امام جمعه اين قضيّه 
</p>
<p style="direction:rtl;">گران آمد تا به درجهء غضب و عدوان رسيد. چون خويش را محقوق 
</p>
<p style="direction:rtl;">يافت و جز دادن چاره نداشت فرياد و فغان برداشت که اين دو برادر 
</p>
<p style="direction:rtl;">بابی هستند و مستحقّ عقوبت شديد پادشاهی. بغتتاً جمعی به خانهء
</p>
<p style="direction:rtl;">حضرات ريخته، جميع اموال را تالان و تاراج و عيال و اطفال را 
</p>
<p style="direction:rtl;">مضطرب و پريشان و جميع موجودات را ضبط و غارت نمودند و از
</p>
<p style="direction:rtl;">ترس اينکه شايد حضرات کيفر را به پايه سرير سلطنت رسانند و لسان
</p>
<p style="direction:rtl;">داد خواهی گشايند در فکر قتل و اعدام آنها افتاد. لهذا بعضی از علما
</p>
<p style="direction:rtl;">را با خويش متّفق نموده ، فتوی بر قتل دادند. بعد آن دو برادر را اسير 
</p>
<p style="direction:rtl;">و زنجير نموده ، در محضر عموم حاضر نمودند و آنچه خواستند که 
</p>
<p style="direction:rtl;">اعتراضی وارد آرند و يا آنکه نکته بگيرند و بهانه آغاز کنند نتوانستند.
</p>
<p style="direction:rtl;">عاقبت گفتند يا بايد تبرّی از اين آئين بجوئيد و يا آنکه در زير شمشير 
</p>
<p style="direction:rtl;">عقوبت سر بنهيد. آنچه بعضی از حاضرين اصرار نمودند که همين قدر 
</p>
<p style="direction:rtl;">بگوئيد که ما از اين طايفه نيستيم کفايت است و وسيلهء نجات و
</p>
<p style="direction:rtl;">حمايت، ابداً قبول ننمودند بلکه به نطقی فصيح و بيانی بليغ اثبات و 
</p>
<p style="direction:rtl;">ص ۱۰۱
</p>
<p style="direction:rtl;">اقرار نمودند که حدّت و شدّت امام جمعه به غليان آمد و کفايت به قتل 
</p>
<p style="direction:rtl;">و اعدام ننمودند، بعد از کشتن بر جسدشان اهانتی چند وارد آوردند 
</p>
<p style="direction:rtl;">که ذکرش سزاوار نه و تفصيلش خارج از قدرت گفتار. فی الحقيقه به 
</p>
<p style="direction:rtl;">حالتی خون اين دو برادر ريخته شد که حتّی کشيش مسيحی جلفا در آن 
</p>
<p style="direction:rtl;">روز به نعره و فرياد گريه می کرد و اين قضيّه نوعی واقع شد که 
</p>
<p style="direction:rtl;">هر نفسی بر حال آن دو برادر گريست چه که در مادام الحيات خاطر
</p>
<p style="direction:rtl;">موری را نيازرده و به روايت عموم در زمان قحطی ايران ثروت 
</p>
<p style="direction:rtl;">خويش را انفاق فقرا و مساکين نموده بودند. با وجود اين شهرت ميان 
</p>
<p style="direction:rtl;">خلق بچنين نقمتی کشته شدند، لکن حال مدّتی است که عدالت 
</p>
<p style="direction:rtl;">پادشاهی رادع و مانع است و کسی جسارت چنين تعدّيات عظيمه نتواند . 
</p>
</body>
</html>