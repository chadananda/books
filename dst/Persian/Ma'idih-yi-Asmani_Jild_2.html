<!DOCTYPE html><html lang="en" dir="ltr">
<head>
    <meta charset="utf-8"/>
    <title>Title</title>

    <meta name="title" content="مائده آسمانى - جلد دوم"/>
    <meta name="acronym" content=""/>
    <meta name="description" content=""/>
    <meta name="subject" content=""/>
    <meta name="language" content=""/>
    <meta name="created" content="2007-03-21T22:09:00"/>
    <meta name="modified" content=""/>
    <meta name="author" content="حضرت عبدالبهاء"/>
    <meta name="publisher" content="FFA"/>
    <meta name="publisher-url" content="firm-foundation.org"/>
    <meta name="original-language" content=""/>
    <meta name="translator" content=""/>

    <link rel="stylesheet" type="text/css" href="../_assets/global/base.css"/>
    <!-- <link rel='stylesheet' type='text/css' href='assets/{acronym}.css'> -->
</head>
<body>
<p>
)لطفاً به کلمات و يا عباراتی که علامت ** در جلوی آن ميباشد رسيدگی شود) 
</p>
<p>
<b>(رسيدگی</b><b> </b><b>شد</b>)
</p>
<p>
ص ١
</p>
<p>
فهرس مفصّل جلد دوّم
</p>
<p>
کتاب مائده آسمانی
</p>
<p>
مشتمل بر ٨١ باب از اينقرار :  صفحه
</p>
<p>
باب اوّل- در بيان معنی حديث علم ٢٧ حرفست ٨
</p>
<p>
باب دوم- در باره حرکت آفتاب و زمين ٩
</p>
<p>
باب سوم- در باره کواکب مفقوده و برق و ابوين غافلين ١١
</p>
<p>
باب چهارم- در باره ترجمه حروف عالين ١٢
</p>
<p>
باب پنجم- در باره تجلّی شمس حقيقت ١٣
</p>
<p>
باب ششم- در باره ايادی امر الله ١٤
</p>
<p>
باب هفتم- در باره غدير خم ١٤
</p>
<p>
باب هشتم- در باره شرايط ثبوت ١٤
</p>
<p>
باب نهم- لوح مبارک در جواب چند سؤال از اينقرار : ١٥
</p>
<p>
١- خوف موسی ٢- عدم امکان حصول مقام انبيا برای خلق
</p>
<p>
٣- مقام جناب قدّوس -٤ مقام احبّای الهی
</p>
<p>
باب دهم- در باره نعيم و جحيم ١٦
</p>
<p>
باب يازدهم- در باره کتاب مبارک بيان ١٦
</p>
<p>
ص ٢
</p>
<p>
باب دوازدهم- در باره مخابره قلبی ١٧
</p>
<p>
باب سيزدهم- در باره کتاب مستطاب اقدس ١٨
</p>
<p>
باب چهاردهم- در باره سرّ التنکيس ( بباب ٣١ مراجعه شود) ١٩
</p>
<p>
باب پانزدهم- در باره لوح زبرجدی و غيره ٢٠
</p>
<p>
باب شانزدهم- در باره معنی آيه لواحة للبشر ٢١
</p>
<p>
باب هفدهم- در معنی وحی و الهام ٢٢
</p>
<p>
باب هجدهم- در باره اجتماع بنی اسرائيل در بيت المقدّس ٢٢
</p>
<p>
باب نوزدهم- در باره انحراف برخی از نفوس ( بباب ٣٢ مراجعه شود ) ٢٣
</p>
<p>
باب بيستم- در باره مرتکب معاصی را مقتضای عدل الهی عذابست. ٢٤
</p>
<p>
باب بيست و يکم- در باره تأثير خواب ٢٥
</p>
<p>
باب بيست و دوم- در باره مجعول بودن عکس سليمانخان ٢٦
</p>
<p>
باب بيست و سوم- در باره عظمت حضرت وليّ امرالله ٢٦
</p>
<p>
باب بيست و چهارم- در باره چشم زخم ( بباب ٣١ مراجعه شود ) ٢٧
</p>
<p>
باب بيست و پنجم- لوح مبارک در جواب نه سؤال از اينقرار: ٢٧
</p>
<p>
-١ سمند شاه گشتاسب ٢- چهار خواهش گشتاسب
</p>
<p>
-٣ مسئله چاه ٤- روئين تنی اسفنديار ٥- ايّام خمسه
</p>
<p>
ص ٣
</p>
<p>
-٦ صعود روح انسان ٧- شفاعت حضرت رسول
</p>
<p>
-٨ سفره پريان ٩- طلب حاجات در اماکن مقدّسه
</p>
<p>
باب بيست و ششم- لوح مبارک در معنی عالم ذر ٣٠
</p>
<p>
باب بيست و هفتم- خوردن گوشت ٣١
</p>
<p>
باب بيست و هشتم- عبدالله شلمغانی ٣٢
</p>
<p>
باب بيست و نهم- در اجرای آرزوی بعضی و حرمان برخی ديگر ٣٢
</p>
<p>
باب سی‌ام-  در باره علاج طاعون ٣٣
</p>
<p>
باب سی و يکم- جواب هفت سؤال از اينقرار ٣٤
</p>
<p>
-١ شواطی رين ٢- سرّ تنکيس ( بباب ١٤مراجعه شود)
</p>
<p>
٣- اتّصال نهر اردن ببحر اعظم ٤- جن -٥ صلات کبيره
</p>
<p>
٦- روح ٧- مطالب نفوسی و عين الکمال ( بباب ٢٤ مراجعه شود).
</p>
<p>
باب سی و دوم- لوح مبارک در جواب سؤالات متعدّده از اينقرار : ٣٥
</p>
<p>
-١ انحراف بعضی از نفوس ( بباب ١٩مراجعه شود )
</p>
<p>
-٢ تبيين آيه مبارکه کلمات مکنونه که ميفرمايد " در ليل
</p>
<p>
جمال هيکل ..." ( بفصل سوم قسمت اوّل مراجعه شود )
</p>
<p>
-٣ مقصود از شانه و پر
</p>
<p>
باب سی و سوم- در باره بيوفايان ٣٧
</p>
<p>
باب سی و چهارم- لوح مبارک در جواب چهار سؤال از اينقرار : ٤٥
</p>
<p>
-١ منع از جمع آثار مبارکه جمال قدم با آثار مرکز عهد الهی
</p>
<p>
ص ٤
</p>
<p>
-٢ شجره آدم ٣- شرارت شمر و معنی قدر -٤ تلاوت زيارتنامه 
</p>
<p>
باب سی و ششم- لوح مبارک در باره اينکه عدم ذکر در الواح ٤٢
</p>
<p>
مبارکه نفس جواز است .
</p>
<p>
باب سی و هفتم- در باره قضيّه عزيز و ذوالقرنين ٤٢
</p>
<p>
باب سی و هشتم- در باره جن و ملائکه ٤٣
</p>
<p>
باب سی و نهم- لوح مبارک در جواب ٥ سؤال از اينقرار : ٤٧
</p>
<p>
-١ سؤال از رئيس ٢- تينا و زيتا ٣- ک ظ
</p>
<p>
-٤ ارض حمراء ٥- مقام فنا
</p>
<p>
باب چهلم- معنی انّا عرضنا الامانة ... ٤٩
</p>
<p>
باب چهل و يکم- مقصود از ٢٤ پير که در کتاب يوحنّا مذکور است. ٥٠
</p>
<p>
باب چهل و دوم- امام دوازدهم ٥٠
</p>
<p>
باب چهل و سوم- در باره دستور تبليغ و دادن کتب بمبتدی. ٥٢
</p>
<p>
باب چهل و چهارم- ترجمه کتاب اقدس و جمع آوری خوارق عادات . ٥٣
</p>
<p>
باب چهل و پنجم- وظايف محافل روحانية و شارعيّت بيت العدل و مسئله حقوق٥٤
</p>
<p>
باب چهل و ششم- تعدّد زوجات ٥٥
</p>
<p>
ص ٥  صفحه
</p>
<p>
باب چهل و هفتم- تبيين آيات کلمات مکنونه ٥٦
</p>
<p>
باب چهل و هشتم- لوح مبارک در باره مجعولات نقطة الکاف ٥٧
</p>
<p>
باب چهل و نهم- لوح مبارک در باره حرمت افيون و مسئله ٥٨
</p>
<p>
ثواب و عقاب و دليل بر قدم ذاتی امکانی
</p>
<p>
باب پنجاهم- لوح مبارک در باره جواب سؤالات : ٥٩
</p>
<p>
-١ نيّت نامشروع ٢- علم جفر
</p>
<p>
باب پنجاه و يکم- ظهور حوادث ناگهانی ٦٠
</p>
<p>
باب پنجاه و دوم- مسئله اقتصادی ٦١
</p>
<p>
باب پنجاه و سوم- تواريخ فلاسفه و اختلاف اسفار تورات ٦٤
</p>
<p>
باب پنجاه و چهارم- در باره اقوال زائرين ٦٨
</p>
<p>
باب پنجاه و پنجم- در باره جواب سؤال از آيه لوح حکماء ٦٨
</p>
<p>
باب پنجاه و ششم- جواب سؤالات : ٧١
</p>
<p>
-١ اصحاب کهف ٢- جن و انسان ٣-حرمت ازدواج موقّت.
</p>
<p>
باب پنجاه و هفتم- لوح مبارک در باره امتداد حيات سلف ٧٢ 
</p>
<p>
باب پنجاه و هشتم- در تفسير آيه قرآن ايحسب الانسان ان لن نجمع عظامه .... ٧٣
</p>
<p>
باب پنجاه و نهم- در تفسير سبع المثانی ٧٤
</p>
<p>
باب شصتم- لوح مبارک در جواب نه سؤال از اينقرار : ٧٥
</p>
<p>
-١ آيه اصطفينا ٢- حقوق ٣- يوم خمسين الف سنه
</p>
<p>
ص ٦
</p>
<p>
-٤ من يدّعی امراً ... ( بباب ٦٧مراجعه شود )
</p>
<p>
-٥ انذارات ارض طا ٦- نبوّت دانيال ٧- وحش مذکور در انجيل
</p>
<p>
٨- شعر سلطان حسين اخلاطی -٩ سرير الطاء
</p>
<p>
باب شصت و يکم- نام نهادن اطفال ٧٨
</p>
<p>
باب شصت و دوّم- لوح مکتب من يظهره الله ٧٩
</p>
<p>
باب شصت و سوم- معنی حديث العلم تمام المعلوم و عيد رضوان. ٨٠
</p>
<p>
باب شصت و چهارم- مسئله حمل مريم مادر حضرت مسيح ٨٠
</p>
<p>
باب شصت و پنجم- محلّ توجّه در وقت نماز ٨٢
</p>
<p>
باب شصت و ششم- شيرينی و تلخی و مقام انسان ٨٢
</p>
<p>
باب شصت و هفتم- لوح مبارک در جواب پنج سؤال : ٨٣
</p>
<p>
-١ مرقد ملّا عليجان ٢- مرقد سليمانخان ٣- مرقد حضرت طاهره
</p>
<p>
٤- ٢٤ نفر دوره مبارک (بباب ٤١ همين فصل مراجعه شود )
</p>
<p>
٥- الف سنه ( بباب شصتم مراجعه شود )
</p>
<p>
باب شصت و هشتم- روز مبعث حضرت اعلی و يوم شهادت ٨٥
</p>
<p>
آنحضرت جلّ سلطانه و يومين مولدين
</p>
<p>
باب شصت و نهم- در جواب سائل از فقر و غنا ٨٥
</p>
<p>
باب هفتادم- لوح مبارک در جواب دو سؤال : ٨٧
</p>
<p>
-١ کواکب آسمانی ٢- مکاشفات يوحنّا و ٢٤ پير ) بباب ٤١ مراجعه شود ) 
</p>
<p>
باب هفتاد و يکم- شدّ رحال برای زيارت قبور ٨٧
</p>
<p>
باب هفتاد و دوم- چهار روز نابر ٨٨
</p>
<p>
باب هفتاد و سوم- معنی آيه اوّل سفر تکوين و اقسام علم ٨٩
</p>
<p>
باب هفتاد و چهارم- اقسام ارواح و شرح هر يک ٩٢
</p>
<p>
باب هفتاد و پنجم- معنی آيه ملک لا يزالی را .... ٩٤
</p>
<p>
باب هفتاد و ششم- در معنی کوثر ٩٥ 
</p>
<p>
باب هفتاد و هفتم- انقطاع و اشتغال بکسب و کار ٩٥
</p>
<p>
باب هفتاد و هشتم- کتاب اقدس و صلات ٩٦
</p>
<p>
باب هفتاد و نهم- شرح نگين اسم اعظم ٩٨
</p>
<p>
باب هشتادم- ثبوت زمان ١٠٣
</p>
<p>
باب هشتاد و يکم- الواح مبارکه که بافتخار ملّا عبدالغنی اردکانی نازل شده و١٠٣
</p>
<p>
جواب سؤالات او در آن الواح مسطور و مثبوت گرديده است.
</p>
<p>
فهرس فصل دوم از قسمت اوّل بپايان رسيد
</p>
<p>
اينک مطالب مندرجه در ابواب :
</p>
<p>
ص ٨
</p>
<p>
باب اوّل- در معنی حديث علم ٢٧ حرف است
</p>
<p>
حضرت عبدالبهاء جلّ ثنائه ميفرمايند قوله الاحلی :
</p>
<p>
نيريز جناب ميرزا آقا خان عليه بهاء الله الابهی :
</p>
<p>
هو اللّه
</p>
<p>
ای متوجّه بملکوت ابهی، از عدم مجال بجواب مختصر قناعت
</p>
<p>
نما مقصود از عبارت حديث حرف ملفوف نيست مقصود
</p>
<p>
اينست که آنچه در قرون اولی از فضائل عالم انسانی بحيّز
</p>
<p>
ظهور پيوست و در عرصه شهود جلوه نموده از علوم و فنون و
</p>
<p>
مخترعات و اکتشافات و مشروعات و اسرار کائنات و حقايق
</p>
<p>
موجودات کلّ بمنزله دو حرفست امّا آنچه بعد از ظهور
</p>
<p>
قائم ظاهر خواهد شد از اسرار عالم و حقائق اشياء و صنايع
</p>
<p>
و بدايع و معلومات عالم انسانی و سرّ مکنون و رمز مصون بمنزله
</p>
<p>
بيست و پنج حرف چنانچه ملاحظه مينمائی که بعد از
</p>
<p>
ظهور قائم چه امور عظيمه حاصل شده است که جميع آنچه
</p>
<p>
در سابق معلومات عالم انسانی بود مقابلی با يکی از آن نمينمايد
</p>
<p>
در مادّيّات ملاحظه کن که عنوان روحانيّاتست مثلاً جميع
</p>
<p>
اختراعات عالم انسانی و اکتشافات مادّی در قرون اولی
</p>
<p>
مقابلی بيک قوّه تلغرافی فنوغرافی فتوغرافی تلفون قوّه کهربائی
</p>
<p>
و مخابره بدون وسايط سيم نميکند و قس علی ذلک و عليک البهاء الابهی عبدالبهاء عباس .
</p>
<p>
ص ٩
</p>
<p>
و در لوح ميرزا تقی خان قمی نازل قوله الاحلی :
</p>
<p>
"امّا حديث وارد که در ايّام سابق دو حرف صادر ولی
</p>
<p>
در ايّام قائم جميع حروف ديگر ظاهر گردد مقصود اينست که
</p>
<p>
آنچه از آثار و علوم و احکام و قانون و بدايع و صنايع و کمالات
</p>
<p>
عالم انسانی در ايّام سابق ظاهر شده بمنزله دو حرف بوده
</p>
<p>
ولی در اين ظهور بديع و بروز کنز منيع کمالات و فضائل عالم
</p>
<p>
انسانی و علوم و فنون نامتناهی بدرجه‌ای رسد که بمثابه
</p>
<p>
جميع حروف ديگر باشد يعنی اين دور بديع از دورهای
</p>
<p>
سابق اينقدر امتياز و فرق دارد چنانچه ملاحظه مينمائيد
</p>
<p>
که هنوز قرن اوّل است در اينمدّت قليله چقدر اسرار
</p>
<p>
کائنات از حيّز غيب بعالم شهود آمده چه سرّهای مکنون
</p>
<p>
و رمزهای مصون که در غيب امکان بوده ظاهر شده و چه
</p>
<p>
اکتشافها از اسرار و حقائق اشياء تحقّق يافته و چه صنايع
</p>
<p>
و بدايع جلوه نموده ديگر ملاحظه نما که من بعد چه خواهد
</p>
<p>
شد . باش تا صبح دولتش بدمد اينهمه از نتايج سحر است.انتهی
</p>
<p>
باب دوم- در جواب سؤال از حرکت آفتاب و زمين
</p>
<p>
از قلم مبارک حضرت عبدالبهاء در لوح نورالله نازل
</p>
<p>
قوله الاحلی:
</p>
<p>
" در خصوص حرکت آفتاب و زمين مرقوم نموده بودی جميع
</p>
<p>
ص ١٠
</p>
<p>
کاينات متحرّکست ساکن در ميان نه زيرا حرکت از لوازم
</p>
<p>
وجود است و سکون از خصايص عدم يعنی وجودی نيست
</p>
<p>
که حرکت نداشته باشد . در الواح الهيّه اين قضيّه صريح
</p>
<p>
است که جميع اجسام مضيئه و غير مضيئه حتّی ذرّات کائنات
</p>
<p>
متحرّک است يا بالاصاله يا بالتبع امّا يک حرکت نسبی
</p>
<p>
در ميانست البتّه جسم صغير متحرّک حول جسم عظيم است
</p>
<p>
حرکت ليل و نهار واضح و مشهود است که از ارض است
</p>
<p>
برهانش لامع است و دليلش واضح مثلاً جميع اين کره‌های
</p>
<p>
نورانيّه در اين فضای نامتناهی در بيست و چهار ساعت
</p>
<p>
ما عدا القطبين در مدّت يک شبانه روز دوری زنند و طلوع و
</p>
<p>
افولی دارند اين خارج از دو قسم نيست يا جميع را مرکز
</p>
<p>
نقطه ارض است و کلّ اين محيط عظيم را در مدّتی قليله که
</p>
<p>
عبارت از بيست و چهار ساعت است طيّ نمايند و يا آنکه
</p>
<p>
کره ارض در اينمدّت قليله دوری بر محور خويش زند
</p>
<p>
اين واضح است که شقّ اخير صحيح است از برای اين
</p>
<p>
اجسام نورانيّه نامتناهيه حرکت واحده حول ارض محال
</p>
<p>
است و امّا حرکت سنويّه که از آن فصول اربعه تحقّق يابد
</p>
<p>
آن نيز بدلائل عقليّه و نقليّه مثبت است که شمس دائماً
</p>
<p>
در نقطه احتراق مستقرّ است و ارض منتقل و الشّمس تجری
</p>
<p>
لمستقرّ لها ذلک تقدير العزيز العليم يعنی شمس را حرکت
</p>
<p>
ص ١١
</p>
<p>
مانند آسياب بر محور خويش است و بواسطه آلات و ادوات
</p>
<p>
اکتشاف شده است که آفتاب را نيز مانند ماه کلفی و اين
</p>
<p>
کلف در مدّت بيست و پنج روز و چيزی نمايان ميشود و غايب
</p>
<p>
ميگردد و اين دليل بر آنست که آفتاب بر محور خويش
</p>
<p>
متحرّکست نه حرکت سنويّه و نه حرکت ليل و نهار اين
</p>
<p>
مباحث رياضيين است ولی ما بايد از شمس حقيقت دم زنيم که
</p>
<p>
آن نيّر آسمانی طائف بر حول خويش است نه طائف حول
</p>
<p>
نفسی و مستشرق از انوار احدی بل متجلّية بنفسها
</p>
<p>
لنفسها و لا تتجلّی بقوّة غيرها و الکلّ يطوفون فی حولها
</p>
<p>
و يقتبسون من انوارها و يستمدّون من حرارتها ... " انتهی
</p>
<p>
باب سوم- در جواب سه سؤال
</p>
<p>
کواکب مفقوده و برق و ابوين غافلين:
</p>
<p>
در لوح حسين نراقی نازل قوله الاحلی:
</p>
<p>
"از کواکب مفقوده سؤال نموده بودی کوکبی چون از ارض
</p>
<p>
بعد ابعد يابد و مانند ذوی الاذناب از کره ارض ابتعاد
</p>
<p>
نمايد يعنی در دوره حرکت خويش از کره ارض دور شود
</p>
<p>
بظاهر مفقود گردد و همچنين نجوم ذوات الاذناب يعنی
</p>
<p>
اختران دمدار که الی الآن ششصد و چيزی برصد آمده‌اند
</p>
<p>
آنان جميع چنين‌اند و بديهی و مسلّم شده است که چون
</p>
<p>
ص ١٢
</p>
<p>
در حرکت خويش از ارض دور شوند پنهان گردند و چون نزديک
</p>
<p>
آيند پديدار شوند و امّا مادّه برق قوّه جاذبه و دافعه است
</p>
<p>
که چون در روز ابر و باران بيکديگر تصادم نمايند انفجار
</p>
<p>
سريع کند و قوّه برقيّه نمايان گردد و چون ضياء برق
</p>
<p>
شديد است اطراف روشن و منوّر گردد.
</p>
<p>
و امّا ابوين غافلين چون از اين عالم بعالم ديگر انتقال
</p>
<p>
کنند از الطاف محروم و از مشاهده محجوب و از فيض ابدی
</p>
<p>
ممنوع مانند کور نابينا و کر ناشنوا و مزکوم محروم و چون
</p>
<p>
زادگان جان و دل ايشان که مؤمن بالله و موقن بآيات الله
</p>
<p>
هستند استغفار کنند و شفاعت نمايند و بدرگاه الهی
</p>
<p>
جزع و فزع کنند و خيرات و مبرّات نمايند شايد شفاعت
</p>
<p>
ايشان مقبول درگاه کبريا گردد ". انتهی
</p>
<p>
باب چهارم- در جواب سؤال از ترجمه حروفات عالين
</p>
<p>
در لوح بشير الهی نازل قوله الاحلی:
</p>
<p>
"از ترجمه حروفات عالين سؤال نموده بوديد اصل و ترجمه
</p>
<p>
هر دو از قلم اعلی صادر" انتهی
</p>
<p>
باب پنجم- در جواب سؤال از تجلّی شمس حقيقت
</p>
<p>
در لوح ت مشهدی محمّد علی نازل قوله الاحلی:
</p>
<p>
"... شمس حقيقت از برج اسد لامع شد و باشدّ حرارت
</p>
<p>
در اشرف نقطه ظاهر حال بحسب ظاهر اگر چه آثار باهره
</p>
<p>
ص ١٣
</p>
<p>
آن طلوع الهی بتمامه در حيّز شهود مشهود نه امّا در حقيقت
</p>
<p>
وجود تحقّق يافته و بمقتضای استعداد اين عباد ظاهر و عيان گردد " انتهی
</p>
<p>
باب ششم- در جواب سؤال از ايادی امر الله
</p>
<p>
در لوح آقا محمّد علی کاشانی نازل قوله الاحلی:
</p>
<p>
"از ايادی سؤال نموده بوديد ايادی نفوسی هستند که
</p>
<p>
از قلم اعلی تعيينشان صادر و يا از قلم عبدالبهاء باين
</p>
<p>
خطاب مخاطب و باين عنوان مشرّف گشتند هر يک بر ميثاق
</p>
<p>
الهی ثابت اين عنوان در حقّ او صادق" انتهی
</p>
<p>
و در سفرنامه جلد اوّل مسطور است :
</p>
<p>
"يکی از خدّام در باره رؤسا و ايادی امر پرسيد فرمودند
</p>
<p>
جمال مبارک ريشه اوهام را کند ايادی امر در اينظهور
</p>
<p>
باسم و لقب وارث نيستند بلکه نفوس مقدّسه‌ای هستند که
</p>
<p>
آثار تقديس و روحانيتشان در قلوب نفوس ظاهر شود و
</p>
<p>
دلها بحسن اخلاق و نيّت و عدالت و انصافشان مجذوب
</p>
<p>
گردد نفوس خود شيفته اخلاق ممدوحه و صفات مرضيّه
</p>
<p>
آنها شود وجوه خود متوجّه شيم و آثار باهره ايشان گردد
</p>
<p>
نه لقبی است که بهر که خواهند بدهند نه مسندی است
</p>
<p>
که هر که بخواهد وارث شود ايادی امر دستهای حقّند
</p>
<p>
پس هر که ناصر و خادم کلمة الله است او دست حقّ است
</p>
<p>
ص ١٤
</p>
<p>
مراد اين معنی است نه لفظ و عبارت هر کس فانی‌تر است
</p>
<p>
در امر الله مؤيّدتر است و هر کس خاضع‌تر مقرّب‌تر ".
</p>
<p>
باب هفتم- در جواب سؤال از غدير خم
</p>
<p>
در لوح آقا محمّد علی کاشانی نازل قوله الاحلی:
</p>
<p>
"از غدير خم سؤال شده بود حکايت غدير خم اينست که
</p>
<p>
در حجّة الوداع حضرت رسول در غدير خم که منزلی از منازل
</p>
<p>
مابين مدينه و مکّه است کمربند حضرت امير را گرفتند
</p>
<p>
و بلند فرمودند و گفتند ايّها النّاس من کنت مولاه فهذا
</p>
<p>
علی مولاه اللّهمّ وال من والاه و عاد من عاداه و انصر من
</p>
<p>
نصره و اخذل من خذله بعد حضرات حاضرين جميع اذعان
</p>
<p>
و تمجيد نمودند حتّی عمر بخّ بخّ لک يا علی لقد اصبحت
</p>
<p>
مولای و مولی کلّ مؤمن و مؤمنة گفت ولی بعد فراموش نمودند".انتهی
</p>
<p>
باب هشتم- در جواب سؤال از شرايط ثبوت
</p>
<p>
در لوح آقا سيّد اسدالله نازل قوله الاحلی:
</p>
<p>
"از شروط ثبوت و لوازمات توجّه سؤال نموده بوديد دليل
</p>
<p>
ثبوت تخلّق باخلاق اهل تقديس از صدق و امانت و محبّت
</p>
<p>
و ديانت و شعله و حرارت و سکون و انقطاع و نشر نفحات الله
</p>
<p>
و اعلاء کلمة الله قولاً و عملاً اين نشانه هر بی‌نشانی است و سجيّه هر ثابت بر پيمان" انتهی .
</p>
<p>
ص ١٥
</p>
<p>
باب نهم- در جواب چند سؤال خوف موسی و رتبه خلق و انبياء
</p>
<p>
در لوحی که عنوانش (ای بنده جمال ابهی، مسائلی که
</p>
<p>
سؤال نموده بودی) است نازل قوله الاحلی:
</p>
<p>
"حضرت موسی خوف از عدم ايمان فرعون داشت نه خوف
</p>
<p>
جان چنانچه در قرآن ميفرمايد انّی اخاف ان يفرطون
</p>
<p>
ميفرمايد من ميترسم پيش از تبليغ امر پيشی گيرند و تعرّض
</p>
<p>
نمايند خوف از طغيان و عصيان داشت نه برای نفس خود
</p>
<p>
و امّا مسئله خوف از حبال و عصاهای سحره خوف از اين
</p>
<p>
داشت که مبادا تأثير در نفوس نمايد نه خوف از اذيّت
</p>
<p>
بر نفس خود و اين حبال و عصا شبهات قوم است حضرت
</p>
<p>
موسی از اين خائف بودند که مبادا تأثير در نفوس نمايد
</p>
<p>
و امّا امکان حصول مقام انبيا از برای جميع خلق اين ممکن نه
</p>
<p>
زيرا خلق بمراتب است مادون ادراک مافوق را ننمايد
</p>
<p>
و خلقکم اطواراً سنگ خارا ياقوت حمرا نگردد و خزف و صدف
</p>
<p>
لؤلؤ لالاء نشود حضرت قدّوس در ظلّ حضرت اعلی
</p>
<p>
بودند نه مستقل لکن حضرت عيسی و حضرت رسول ذات
</p>
<p>
مستقل مؤمنين اينظهور بمقام انبياء بنی اسرائيل رسند
</p>
<p>
امّا نه انبيای اولوالعزم زيرا آنان ظهور کلّی بودند باری
</p>
<p>
مظاهر کلّيّه الهيّه که بالاستقلال اشراق فرمودند مقامی ديگر
</p>
<p>
ص ١٦
</p>
<p>
دارند و شأنی ديگر هيچ نفس بمقام و رتبه آنان نرسد ".انتهی
</p>
<p>
باب دهم- در جواب سؤال از نعيم و جحيم
</p>
<p>
در لوحی که عنوانش ( ای بنده الهی دو نامه شما واصل )
</p>
<p>
است نازل قوله الاحلی:
</p>
<p>
"نعيم روح قرب جمال قديمست و جحيم بُعد از آن نور
</p>
<p>
مبين کمال و نقص است و علوّيّت و اسفليّت و نورانيّت و
</p>
<p>
ظلمانيّت هر چند روح مجرّد است ولی تجرّدش از عالم
</p>
<p>
جسمانی است امّا من حيث هی هی دارنده مراتب و مقام
</p>
<p>
عالی و دانی هر چند از رنگ امکان آزاد است ولکن بحسب
</p>
<p>
عالم خود او را مراتب و مقامات و شئون نامتناهی و همچنين
</p>
<p>
رجوعش الی اللّه رجوع جزء الی الکلّ مانند قطره و دريا نه
</p>
<p>
بلکه اين رجوع مانند رجوع طيور بگلشن عنايت ربّ غفور
</p>
<p>
ملاحظه نمائيد که ارواح در اوقات تعلّق باجسام در جميع
</p>
<p>
شئون از يکديگر ممتازند بعضی در علوّ ادراک و کمالات
</p>
<p>
و بعضی در ادنی درجه نقص و مذلّات همچنين بعد از
</p>
<p>
رجوع بعوالم الهيّه اين فرق و امتياز موجود " انتهی
</p>
<p>
باب يازدهم- در باره کتاب بيان حضرت عبدالبهاء ميفرمايند :
</p>
<p>
" ای مناديان ميثاق، در خصوص ترجمه و طبع کتاب بيان
</p>
<p>
ص ١٧
</p>
<p>
احکامی در بيان موجود که بنصّ کتاب اقدس نسخ گرديده و
</p>
<p>
بهائيان را تکليف نصوص قاطعه کتاب اقدس است حال اگر
</p>
<p>
کتاب بيان نشر شود و يا ترجمه گردد ملل اجنبيّه حتّی اهل
</p>
<p>
ايران گمان نمايند که اساس دين بهائيان آن احکام
</p>
<p>
مندرجه شديده در کتاب بيان است و حال آنکه بنصّ قاطع
</p>
<p>
کتاب اقدس آن احکام بيان منسوخ و مفسوخ است پس بايد
</p>
<p>
کتاب بيان را بعد از انتشار کتاب اقدس در جميع جهات
</p>
<p>
ارض و اقاليم عالم نشر داد تا خواننده بداند که آن احکام
</p>
<p>
شديده منسوخ و مفسوخ است و پيش از انتشار کتاب اقدس
</p>
<p>
و ترجمه‌اش و شهرت احکامش نشر کتاب بيان جايز نه
</p>
<p>
و عليکم التحيّة و الثّناء ع ع " انتهی
</p>
<p>
باب دوازدهم- مخابره قلبی
</p>
<p>
در صفحه ٢٦٧ سفرنامه جلد اوّل چنين مسطور است:
</p>
<p>
(در مخابره قلبی و مذاکره بدون زبان پرسيدند فرمودند)
</p>
<p>
" واضح است اگر حبيبی دست محبوب را بگيرد معلومست
</p>
<p>
چه احساسات حاصل ميشود روی با روی مخابره مينمايد
</p>
<p>
دل با دل مذاکره ميکند چنانکه الآن اين نور با چشم انسان
</p>
<p>
اين آفتاب با زمين اين ابر با خاک اين نسيم با اشجار
</p>
<p>
مخابره مينمايد اين در جميع اشياء جاريست ".انتهی
</p>
<p>
ص ١٨
</p>
<p>
باب سيزدهم- لوح مبارک در باره کتاب اقدس
</p>
<p>
حضرت عبدالبهاء جلّ ثنائه در لوح شريک حاجی امين ميفرمايند قوله الاحلی :
</p>
<p>
" ثابت بر پيمانا، ... از کتاب اقدس سؤال نموده بودی
</p>
<p>
همين است که طبع شده چند حکم متمّم دارد که باثر قلم
</p>
<p>
مبارک است لکن اوراق عبدالبهاء را ناقضين سرقت نمودند
</p>
<p>
و آن ورقه نيز در بين آن اوراق است. چند روز پيش از
</p>
<p>
صعود جمال مبارک روحی لاحبّائه الفداء عبدالبهاء را امر
</p>
<p>
فرموده که اوراقی که در حجره مبارکست جمع نمايد و در جانته
</p>
<p>
بنهد بحسب امر مبارک اوراق جمع شد و در دو جانته
</p>
<p>
گذاشته شد فرمودند اين اوراق امانت تست اين کلمه از
</p>
<p>
فم اطهر صادر شد وصف ندارد که چه حالتی رخ داد بقسمی
</p>
<p>
که بيان نتوان نمود جميع اعضاء بلرزه افتاد و اشک مانند
</p>
<p>
باران جاری شد در اين خصوص اختصار بهتر زيرا سبب
</p>
<p>
شدّت تأثّر شود باری آن دو جانته را در اطاق مبارک
</p>
<p>
گذاشتم بردن نتوانستم تا آنکه صعود واقع شد جسد
</p>
<p>
مطهّر خواستيم که غسل دهيم ميرزا محمّد علی گفت شايد
</p>
<p>
آب تأثيری در اين کند شما اين را بدهيد ما محافظه
</p>
<p>
مينمائيم تا غسل اتمام يابد و جسد مطهّر بسبحات مرقد
</p>
<p>
مجلّل گردد من در چنان حالتی که ابداً هوش و فکر نبود
</p>
<p>
ص ١٩
</p>
<p>
و خطور خيانت نفسی ممکن نه تسليم کردم او تسليم ميرزا
</p>
<p>
بديع الله نمود که در صندوق خويش بگذارد و محافظه کند
</p>
<p>
ولی آنان جميع را ضبط نمودند با جميع امانات و مهرها
</p>
<p>
و خاتمهای مبارک و يک ورقه از دو جانته بمن ندادند
</p>
<p>
و الی الآن نزد ايشان است ....." انتهی
</p>
<p>
باب چهاردهم- الواح مبارکه در باره سرّ تنکيس
</p>
<p>
حضرت عبدالبهاء ارواحنا لرمسه الاطهر فداه ميفرمايند قوله الاحلی:
</p>
<p>
"قد ظهر سرّ التنکيس لرمز الرّئيس اين اشارت بعبارت
</p>
<p>
حضرت شيخ احسائی است که در اخبار بظهور ميفرمايد
</p>
<p>
سرّ التنکيس لرمز الرّئيس اين دو معنی دارد يکی سرنگونی
</p>
<p>
يعنی انقلاب عظيم حاصل ميشود اعلاکم ادناکم ميشود
</p>
<p>
و معنی ثانی مقصد تغيير شديد است يعنی جميع آثار
</p>
<p>
و احکام و وقايع از انقلاب و نسخ و تبديل و تغيير و وقايع
</p>
<p>
عظيمه که در ظهور قبل گرديد دوباره عود مينمايد طابق النعل بالنّعل " انتهی
</p>
<p>
و در لوح ديگر ميفرمايند قوله الاحلی :
</p>
<p>
"سؤال از کلمات مبارکه قد ظهر سرّ التنکيس نموده بودی از
</p>
<p>
عبارات شيخ احمد مرحوم است و در تفصيل اين رساله
</p>
<p>
مرقوم شده و هنوز سواد نگرديده انشاء الله سواد ميشود
</p>
<p>
ص ٢٠
</p>
<p>
و انتشار مييابد " انتهی
</p>
<p>
و در لوح ديگر ميفرمايد قوله العزيز :
</p>
<p>
"از سرّ التنکيس لرمز الرّئيس سؤال نموده بوديد اين عبارت
</p>
<p>
از جمله عبارات شيخ مرحوم است که در جواب سؤال از قائم
</p>
<p>
مرقوم فرموده‌اند جميع فقرات در آن ورقه جوابيّه شيخ
</p>
<p>
مفصّل شرح و تفصيل و تفسير شده است و موجود است
</p>
<p>
و مقصود اين است که رؤسای شيخيّه کلّ اقرار نمايند که اين
</p>
<p>
بيانات را نميفهمند آنوقت آن شرح و تفسير نشر شود يا
</p>
<p>
آنکه شرحی رؤسای شيخيّه مرقوم کنند در هر دو صورت جهلشان
</p>
<p>
ثابت گردد حال شما باين رؤسا مثل پسر حاجی محمّد
</p>
<p>
کريمخان و غيره متّصل و متتابع مراجعت نمائيد که شرحی در
</p>
<p>
اين بيانات جناب شيخ مرقوم نمايند و يا آنکه اعتراف بر عدم
</p>
<p>
فهم کنند چه که مشهور شد که از حاجی محمّد کريم خان
</p>
<p>
سؤال نموده بودند گفته بود که من نمی‌فهمم و هر کس بفهمد
</p>
<p>
من خاضع ميشوم ولی لساناً گفته بود بايد خطّاً بنويسد ع ع"انتهی
</p>
<p>
باب پانزدهم- لوح مبارک در معنی الواح زبرجدی
</p>
<p>
حضرت عبدالبهاء جلّ ثنائه در لوح ميرزا محمّد باقر هشيار
</p>
<p>
شيرازی فرموده‌اند قوله الاحلی:
</p>
<p>
"سؤال از لوح زبرجدی و لوح محفوظ نموده بودی اين
</p>
<p>
ص ٢١
</p>
<p>
لوح زبرجدی کتاب عهد است و لوح محفوظ است که
</p>
<p>
محفوظ بود و مکنون بود ظاهر و آشکار گرديد و در بواطن
</p>
<p>
کتاب عهد لوح زبرجدی مندرج و مندمج است ...."
</p>
<p>
(٢٠جمادی الاولی ١٣٣٨ حيفا ) انتهی
</p>
<p>
در سفرنامه مبارک مسطور است:
</p>
<p>
"و از جمله مطالبی که احباب سؤال کردند معنی الواح
</p>
<p>
زبرجدی در کلمات مکنونه بوده فرمودند "مراد لوحی از
</p>
<p>
الواح مبارکست و کنايه از اينکه الواح الهيّه را بايد بر
</p>
<p>
سنگ‌های گرانبها نقش نمود امّا اصطلاحات شرق است که
</p>
<p>
بيضا را بمشيّت و حمرا را بقضا و شهادت و خضرا را
</p>
<p>
بمقام تقدير و صفرا را باجرای امور تفسير مينمايند" انتهی
</p>
<p>
باب شانزدهم- لوح مبارک در تفسير آيه قرآنيّه لواحة للبشر عليها تسعة عشر
</p>
<p>
در لوح ميرزا هاشم صهر شيخ سلمان از قلم مبارک مرکز پيمان
</p>
<p>
جلّ ثنائه نازل شده قوله الاحلی:
</p>
<p>
"مدلول آيه مبارکه اينست که نار جحيم بشره را يعنی روی
</p>
<p>
را دگرگون مينمايد تر و تازگی نميگذارد سوخته و بد رنگ
</p>
<p>
مينمايد يعنی نيران اعراض و انکار روی انسان را ميسوزاند
</p>
<p>
و تعرف المجرمون بسيماهم ميگردد لطافت و بشاشت و نضارت و
</p>
<p>
نور ايمان نميگذارد چنانچه در آيه ديگر ميفرمايد
</p>
<p>
ص ٢٢
</p>
<p>
و وجوه عليها غبرة ترهقها قترة ميفرمايد در يوم قيامت بر
</p>
<p>
بعضی وجوه غبار مينشيند و موکّلين اين نار که نفوس مستحقّه
</p>
<p>
را در آتش اندازند در يوم قيامت کبری ١٩ نفرند و آن ١٩
</p>
<p>
نفر ملائکه عذابند و عدّه اين نوزده ملائکه عذاب نظير
</p>
<p>
عدّه ملائکه رحمتند و خازن جنّت رضوان که حروف حيّ‌اند ".انتهی
</p>
<p>
باب هفدهم- لوح مبارک در معنی وحی و الهام
</p>
<p>
حضرت عبدالبهاء جلّ ثنائه در لوح ميرزا حسين برادر
</p>
<p>
حضرت ورقای شهيد ميفرمايند قوله الاحلی:
</p>
<p>
"در خصوص وحی مرقوم نموده بوديد ائمّه اطهار مطالع الهام
</p>
<p>
بودند و مظاهر فيض حضرت رحمن وحی اختصاص بحضرت
</p>
<p>
رسول داشت لهذا کلام ائمّه اطهار را کلام الهی نگوئيم بلکه بالهام رحمانی دانيم" انتهی
</p>
<p>
باب هيجدهم- در باره اجتماع بنی اسرائيل در بيت المقدّس
</p>
<p>
حضرت عبدالبهاء جلّ ثنائه ميفرمايند قوله الاحلی:
</p>
<p>
هو الابهی
</p>
<p>
در خصوص اجتماع سلاله اسرائيل در اورشليم بموجب نصوص
</p>
<p>
انبيا سؤال نموده بودند اورشليم و قدس الاقداس هيکل
</p>
<p>
مکرّم و اسم اعظم است زيرا آن مدينه الهيّه و شهربند يزدانست
</p>
<p>
چه که جامع جميع آلا و نعم و حائز کلّ غنا و ثروت حقيقيّه
</p>
<p>
ص ٢٣
</p>
<p>
و تحف و زينت معنويّه و مشتمل بر شئون و خصائص حياتيّه
</p>
<p>
و محلّ ظهور آثار غريبه ربّانيّه است و اجتماع اسرائيل در آن
</p>
<p>
عبارت از آن و بشارت بر آن است که کلّ اسرائيل در ظلّ
</p>
<p>
لواء الهی وارد و بر بحر قدم وارد ميگردد چه که اين
</p>
<p>
اورشليم الهی که قدس الاقداس در قطبش واقع مدينه
</p>
<p>
ملکوتی و شهر آسمانی است شرق و غرب در زاويه‌ای از آن واقع
</p>
<p>
ولی با وجود اين بحسب ظاهر نيز اسرائيل در ارض مقدّس
</p>
<p>
جمع خواهند گشت و ذلک وعد غير مکذوب مقصود اينست که
</p>
<p>
ذلّتی را که اسرائيل در دو هزار و پانصد سال کشيدند حال
</p>
<p>
بدل بعزّت سرمديّه خواهد گشت و بظاهر ظاهر نيز عزيز
</p>
<p>
خواهند شد بقسمی که محسود اعدا گردند و مغبوط اودّا
</p>
<p>
طوبی لهم ثمّ بشری و البهاء عليهم اجمعين ع ع"
</p>
<p>
باب نوزدهم- در باره انحراف بعضی از نفوس
</p>
<p>
حضرت عبدالبهاء ميفرمايند قوله الاحلی:
</p>
<p>
"سؤال فرموده بوديد از نفوسی که وقتی از اهل ايمان
</p>
<p>
بودند بعد منحرف شدند که حقيقت حالشان چگونه است
</p>
<p>
اين نفوس در بدايت مؤمن بودند ولی بسبب امتحان و افتتان
</p>
<p>
منحرف گشتند انّ الحقّ يبدّل النّور بالظّلمة و يبدّل الظلمة
</p>
<p>
بالنّور و اين احتجاب منبعث از اخلاق و اعمال است
</p>
<p>
و الحقّ يبدّل السيّئات بالحسنات و يبدّل الحسنات بالسيّئات
</p>
<p>
ص ٢٤
</p>
<p>
مثلاً سراج روشن بوده ولی از ارياح امتحان و افتتان
</p>
<p>
خاموش شده صحيح و سالم بوده ولی از باد خزان گرفتار
</p>
<p>
علل مزمنه گرديده جسم تر و تازه بوده عظام رميم گشته
</p>
<p>
ذلک بما اکتسبت ايديهم و الّا حقّ مهربان است و ملکوت
</p>
<p>
غفران و آنچه از پيش اکرام و خيری از آنان صادر عوضی
</p>
<p>
بوده اساسی نداشته و لا عبرة فی الاعراض حبطت اعمالهم "انتهی
</p>
<p>
باب بيستم- لوح مبارک در باره اينکه مرتکب معاصی را
</p>
<p>
مقتضای عدالت عذابست و جواب چند سؤال ديگر:
</p>
<p>
حضرت عبدالبهاء جلّ ثنائه در لوح (آباده آقا ميرزا
</p>
<p>
بديع الله آگاه خادم حديقة الرحمن ) ميفرمايند قوله الاحلی:
</p>
<p>
"هو الله مرتکب معاصی را مقتضای عدل الهی عذاب
</p>
<p>
و عقاب است بهر صورتی که باشد زيرا عقوبت مبنی بر اراده
</p>
<p>
انسان است نه از برای شير و اخلاق موروثی چه بسيار که
</p>
<p>
پدر و مادر در احسن اخلاق و پسر در اسوء اخلاق يا
</p>
<p>
بالعکس نوح و کنعان را بخاطر آر و عکرمة ابن ابی جهل
</p>
<p>
را ملاحظه کن اين کفايت است امر ديگر که در الواح مذکور
</p>
<p>
ظهور صنعت مکتومه است ليلة القدس شبی است که در قشله
</p>
<p>
لوحی صادر و همچنين لوحی که بجهت درويش صدقعلی
</p>
<p>
نازل شده و جميع احبّا را باتّحاد و اتّفاق دلالت فرمودند
</p>
<p>
ص ٢٥
</p>
<p>
و اين لوح در ضمن کتابی طبع شده امّا شهادت حضرت
</p>
<p>
اعلی روحی له الفداء اگر در ايّام رضوان واقع عيد گرفته
</p>
<p>
نميشود . استنباطهای منجّمين يعنی استنباطهائی که
</p>
<p>
تعلّق بوقايع خير و شرّ دارد ابداً حکمی ندارد کذب
</p>
<p>
المنجّمون بربّ الکعبه ولی استنباطهای فنّی که تعلّق
</p>
<p>
بحرکات نجوم دارد مثل خسوف و کسوف و امثالها اين پايه
</p>
<p>
و مايه دارد و امّا استنباط از نجوم از ظهور مظاهر مقدّسه
</p>
<p>
خارق العاده است دخلی بفنّ نجوم حالی ندارد ... " انتهی
</p>
<p>
(١٣ ذيقعده حيفا ١٣٣٩ ) ع ع
</p>
<p>
باب بيست و يکم- بيان مبارک در باره تأثير خواب
</p>
<p>
در سفرنامه مبارک جلد اوّل مسطور است:
</p>
<p>
"يکی از دوستان در مجمع از تأثيرات خواب سؤال نمود که
</p>
<p>
مکرّر واقع شده دو نفر در دو محلّ دور از يکديگر در آن واحد
</p>
<p>
يکديگر را صدا ميکنند و لحن يکديگر را ميشنوند و ميشناسند
</p>
<p>
فرمودند "معلومست ما بين روح انسان و حقايق موجودات
</p>
<p>
ارتباطی عظيم است چنانچه گاهی آنچه در خواب می‌بينند
</p>
<p>
در بيداری واقع ميشود بلکه در بيداری وقتی که قلب فارغست
</p>
<p>
اموری بخاطر ميگذرد که بعد صورت خارجی پيدا ميکند
</p>
<p>
پس بين ذهن انسان و آن صورت خارجی ارتباط روحانی است
</p>
<p>
ص ٢٦
</p>
<p>
و روح دارای قوّه کاشفه است چون اين قوّه معلوم شد
</p>
<p>
اين مسائل آسان ميشود با وجود اين مزه اينجاست که
</p>
<p>
مادّيون در حالتی که انکار قوّه روحانيّه ميکنند خود مشغول
</p>
<p>
کشف طبقات ارضند و غرق قوّه روحانيّه و مدّعی آگاهی از اوضاع آتيه" انتهی
</p>
<p>
باب بيست و دوم- لوح مبارک در باره عکس سليمانخان
</p>
<p>
حضرت عبدالبهاء جلّ ثنائه ميفرمايند قوله الاحلی:
</p>
<p>
"امّا عکس جناب سليمانخان اين عکس تصوّريست نه
</p>
<p>
تحقّقی زيرا حضرت سليمانخان شمايل جميل و قامت
</p>
<p>
برازنده‌ای داشت و وقتی که او را شمع آجين کردند با سر
</p>
<p>
نيزه دو طرف سينه را يعنی ميان جلد و استخوان سوراخ
</p>
<p>
کردند و دو شمع زدند و همچنين در دو کتف دو شمع
</p>
<p>
زدند اين حقيقت واقع است لهذ اين عکس عکس سليمان
</p>
<p>
خان نيست تصوّريست و عليک البهاء الابهی عبدالبهاء عباس"
</p>
<p>
باب بيست و سوم- در عظمت حضرت ولی امرالله
</p>
<p>
حضرت عبدالبهاء جلّ ثنائه ميفرمايند قوله الاحلی:
</p>
<p>
"امّا عن السؤال الذی سألتموه فاعلموا بانّ هذا سرّ مکنون
</p>
<p>
و انّه کالجوهرة المخفيّة فی صدفها و امّا عن ظهوره فانّه
</p>
<p>
مقدّر من قبل و سوف يأتی الوقت الذی فيه يظهر نوره
</p>
<p>
ص ٢٧
</p>
<p>
و تتجلّی آثاره و تنکشف اسراره" انتهی
</p>
<p>
باب بيست و چهارم- لوح مبارک در باره چشم زخم
</p>
<p>
حضرت عبدالبهاء ميفرمايند قوله الاحلی:
</p>
<p>
"و امّا در خصوص چشم زخمی يعنی اصابة العين که در عربی
</p>
<p>
عين الکمال گويند مرقوم نموده بوديد که چشم شور را آيا اثری
</p>
<p>
هست؟ در چشم چنين اثری نيست ولی در تأثير و تأثّر
</p>
<p>
نفوس حکمتی بالغه موجود اين من حيث العموم امّا
</p>
<p>
نفوس ثابته راسخه مصون از اين حادثه و اگر چنانچه
</p>
<p>
نفسی را وهم و تأثيری حاصل شد نود و پنج مرتبه يا الله المستغاث بر زبان راند" انتهی
</p>
<p>
(بباب سی و يکم همين فصل نيز مراجعه شود)
</p>
<p>
باب بيست و پنجم- لوح مبارک در جواب سؤالات تسعه
</p>
<p>
حضرت عبدالبهاء جلّ ثنائه ميفرمايند قوله الاحلی:
</p>
<p>
هو الابهی
</p>
<p>
کرمان جناب شهريار اسفنديار پارسی. نامه‌ای که
</p>
<p>
بتاريخ شهر شعبان ١٣٣٨ مرقوم نموده بوديد رسيد
</p>
<p>
سؤالاتی چند فرموده بوديد که شرح و تفسير ميخواهد
</p>
<p>
اين بنده درگاه فرصت و مهلتی ندارد که بتحرير جواب
</p>
<p>
پردازد اين مختصر که مرقوم ميشود از کثرت محبّت و
</p>
<p>
مهربانی است بايد شکرانه خدای يگانه نمائيد که جواب
</p>
<p>
ص ٢٨
</p>
<p>
نامه نگاشته ميشود ولی در غايت اختصار امّا جواب مفصّل
</p>
<p>
در زمانی که مشرّف ميشوی شفاها بيان خواهد شد .
</p>
<p>
سؤال اوّل- سمند ارجمند شاه گشتاسب کنايه از مقام
</p>
<p>
سير و حرکت آن بزرگوار بود آن سوار بر آن اسب در ميدان
</p>
<p>
مکاشفه و شهود جولان ميداد و فرو رفتن چهار پای اسب
</p>
<p>
بشکم اشاره بآنست که آن سمند از سير باز مانده بود بعد
</p>
<p>
حضرت زردشت ترتيل آياتی نمود که چهار دست و پای اسب
</p>
<p>
از شکم بيرون آمد يعنی آن سمند سعادتمند به سير
</p>
<p>
و حرکت آمد امّا چهار خواهش حضرت گشتاسب از آنحضرت
</p>
<p>
بزرگوار اين واضح و آشکار است که سير در ملأ اعلی بود
</p>
<p>
خواب عبارت از آنست که منسلخ از عالم جسمانی باشد
</p>
<p>
پر معنوی بگشاد و در عوالم روحانی سير و سياحت فرمود
</p>
<p>
و موهبت ثانی را بجاماسب عطا کرد پرده گذشته و آينده
</p>
<p>
بدريد و بديده کاشف حقائق اسرار گذشته و آينده کشف
</p>
<p>
کرد. امّا زندگی جاويد اين نصيب حضرت شاه خسرو شد
</p>
<p>
يعنی حضرت شاه کيخسرو همچنانکه جانش زندگانی جاويد
</p>
<p>
يافت نامش نيز حيات ابديّه يافت اينست که آوازه و صيت
</p>
<p>
او جهانگير گشت و الی الابد باقی و بر قرار است.
</p>
<p>
امّا مسئله چاه نظير مسئله چاه سرّ من رای است اوهام است
</p>
<p>
آن بزرگوار بچاه فرو نرفت ولی باوج ماه رسيد امّا
</p>
<p>
ص ٢٩
</p>
<p>
روئين تنی اسفنديار اشاره از مقام بلنديست که تير
</p>
<p>
دشمنان و تيغ بد‌خواهان در آن مقام تأثير ندارد اين
</p>
<p>
مقام باسفنديار عنايت شد و ايّام خمسه آزادی ارواح آن نيز
</p>
<p>
از حواسّ خمسه است که جانها از حواسّ خمسه ظاهره آزاد
</p>
<p>
گردند و بسرّ مکنون و رمز مصون پی برند يعنی رازی که باين
</p>
<p>
حواسّ خمسه ادراک نشود بل بمکاشفه روحانی و ديده عقل ادراک گردد.
</p>
<p>
و امّا صعود روح انسان بجهان پر فتوح البتّه کشف عالم
</p>
<p>
جسمانی را مينمايد زيرا هر رتبه عالی کشف رتبه سافل نمايد
</p>
<p>
لکن رتبه سافل کشف رتبه عليا نکند مثلاً انسان از عالم
</p>
<p>
خاک بعالم انسانی آمده و عالم انسانی کاشف جهان خاکست
</p>
<p>
و هم واقف بعالم نبات و همچنين مطّلع بعالم حيوان جميع
</p>
<p>
را کشف مينمايد ولی عالم خاک از عالم پاک انسان خبری
</p>
<p>
ندارد و خيرات و مبرّات که بجهت ارواح گردد البتّه تأثير دارد .
</p>
<p>
امّا شفاعت حضرت رسول مخصوص بامّت رسول بود
</p>
<p>
امّا سفره پريان و خوان اجنّه که مصطلح اقوام مختلفه
</p>
<p>
است اين اوهام محض است و امّا طلب حاجت در اماکن مقدّسه:
</p>
<p>
چون آن اماکن منتسب بخدا است لهذا اشرف
</p>
<p>
ص ٣٠
</p>
<p>
بقاعست البتّه طلب حاجات در اشرف بقاع مانند ساير جهات
</p>
<p>
منتسب و امّا اين جنگ خونريز عالم اميدم چنانست که
</p>
<p>
در اين عصر اوّل و ثانی بهاء الله منسوخ گردد اگر چنانچه
</p>
<p>
اسباب مهيّا و بروح و ريحان سفر ممکن اذن حضور داريد
</p>
<p>
از خدا خواهم که اسباب راحت از برای شما ميسّر گردد
</p>
<p>
و بامة الله فيروزه و دو عزيز فريدن و همايون از قبل من
</p>
<p>
تحيّت ابدع ابهی ابلاغ داريد عبدالبهاء عباس ٤ذا الحجّه ١٣٣٨ حيفا. انتهی
</p>
<p>
باب بيست و ششم- در معنی عالم ذر حضرت عبدالبهاء جلّ ثنائه ميفرمايند قوله الاحلی:
</p>
<p>
طهران بواسطه امة الله المنجذبه فائزه امة الله هاجر عليها بهاء الله الابهی.
</p>
<p>
هو الله
</p>
<p>
يا امة الله نامه شما رسيد مضمون معلوم گرديد جواب
</p>
<p>
مختصر مرقوم ميشود عالم ذر که گفته ميشود حقايق و
</p>
<p>
تعيّنات و تشخّصات و استعداد و قابليّات انسان در مرآت
</p>
<p>
علم الهی است چون قابليّات و استعدادات مختلف است
</p>
<p>
هر يک اقتضائی دارد آن اقتضا عبارت از قبول و استدعاست. انتهی
</p>
<p>
ص ٣١
</p>
<p>
باب بيست و هفتم- بيان مبارک در باره خوردن گوشت
</p>
<p>
سؤال از خوردن گوشت نمودند فرمودند: " خدا
</p>
<p>
بر حسب ايجاد برای هر ذی روحی رزقی معيّن کرده
</p>
<p>
طيور را منقار داده تا دانه را غذای خود نمايند و حيوانات
</p>
<p>
مثل گاو و گوسفند را دندان مانند داس خلق کرده تا
</p>
<p>
علف‌خوار باشند امّا حيوانات درنده را چنگال و انياب
</p>
<p>
داده که شکار نمايند زيرا نميتوانند علفخوار باشند . گوشت
</p>
<p>
غذای آنهاست ولکن خوراک انسان گوشت نيست چه که
</p>
<p>
در ايجاد آلات گوشت خوری باو داده نشده خدا او را
</p>
<p>
احسن صور داده و مبارک خلق فرموده نه درنده
</p>
<p>
و خونخوار" انتهی ( سفرنامه جلد اوّل ص ٢٧٢ )
</p>
<p>
و نيز حضرت عبدالبهاء جلّ ثنائه در لوح نيويورک ادوين فر ميفرمايند :
</p>
<p>
" انسان محتاج و مجبور بر خوردن گوشت نيست اگر ابداً
</p>
<p>
گوشت نخورد باز در نهايت خوشی و قوّت زندگانی نمايد مثل
</p>
<p>
آنکه طايفه برهماء هند ابداً گوشت نخورند با وجود اين
</p>
<p>
در قوّت و قدرت و بنيه و قوای حسّيّه و مشاعر عقليّه از طوايف
</p>
<p>
ديگر پست‌تر نيستند و فی الحقيقه ذبح حيوانات و خوردن
</p>
<p>
گوشت قدری مخالف رحمت و شفقت است اگر کسی بتواند که
</p>
<p>
بحبوبات و فواکه و اثمار و روغن‌ها و مغزها مانند پسته و
</p>
<p>
ص ٣٢
</p>
<p>
بادام قناعت کند البتّه بهتر و خوشتر است و عليک البهاء الابهی ع ع ".
</p>
<p>
باب بيست و هشتم - لوح مبارک در باره عبد الله شلمغانی
</p>
<p>
حضرت عبدالبهاء در لوح ملّازاده تبريزی ميفرمايند قوله الاحلی :
</p>
<p>
هو الابهی
</p>
<p>
ايّها النّاظم الناثر، لله درّک من اقتباس ادقّ المعانی
</p>
<p>
و تنظيمه اشعاراً کالدرر الغوالی و نثراً کعقود اللّئالی
</p>
<p>
مرحی مرحی بک ايّها المبلّغ الروحانی بما ايدّک النفس الرحمانی
</p>
<p>
انّ عبدالله الشلمغانی قد نطق بابدع المعانی و صريح الخبر
</p>
<p>
بظهور النيّر الساطع من الافق الايرانی ولکن الظالمين
</p>
<p>
و الهزلة و الرذلة الخذلة هدروا دمه و نسبوا اليه البهتان
</p>
<p>
العظيم و قتلوه بظلم عظيم ولکن الله برئه من البهتان
</p>
<p>
و قدّر له الروح و الريحان و الآن هو فی نعيم مقيم و مقام کريم
</p>
<p>
زاد الله درجته فی عالم البقاء و انعم عليه بالنعم و الآلاء و
</p>
<p>
عليک البهاء الابهی ٢٠ شعبان ١٣٣٩ عکّا بهجی  عبدالبهاء عباس
</p>
<p>
باب بيست و نهم- بيان مبارک در بيان اينکه چرا آمال بعضی مجری نميشود .
</p>
<p>
در سفرنامه چنين مسطور است : ( جلد اوّل ص ٣١٠ )
</p>
<p>
ص ٣٣
</p>
<p>
يکی از حضّار سؤال نمود که چرا آمال بعضی در عالم
</p>
<p>
مجری ميشود و بعضی نميشود ؟ خلاصه بيان مبارک
</p>
<p>
در جواب اين بود که "آنچه با تقديرات موافقت نمايد تحقّق
</p>
<p>
مييابد و علاوه نيّت خير و حسن تدبير جاذب تأئيد است
</p>
<p>
امّا آمال انسان پايانی ندارد انسان بهر درجه‌ای برسد
</p>
<p>
مافوق دارد لذا هميشه بايد در حسرت و زحمت باشد
</p>
<p>
و هر گز راحت نيابد مگر بسعی و توکّل که با وجود کوشش در امور
</p>
<p>
قلب انسان فارغ و مسرور گردد نه از حصول شأن و ثروتی
</p>
<p>
مغرور شود و نه از فقدان آن محزون و اين مقام بقوّه ايمان حاصل شود" انتهی
</p>
<p>
باب سی‌ام- در علاج طاعون حضرت عبدالبهاء در لوح 
</p>
<p>
جمشيد خداداد ميفرمايند قوله الاحلی:
</p>
<p>
هو الله
</p>
<p>
...." از علاج طاعون استفسار فرموده بوديد جمهور
</p>
<p>
اطبّاء بر آنند که اين درد را درمانی نه و اين نيش را نوشی
</p>
<p>
نيست ولی در ايّام طاعون گرفتن خون بافراط و شرب مبرّدات
</p>
<p>
و نوشيدن آب زرشک نيز بافراط بسيار مفيد است علی الخصوص
</p>
<p>
پيش از ابتلای باين درد در اوقات وقوع طاعون در مدينه 
</p>
<p>
و قری اگر چنانچه نفسی مداومت در آن وقت نمايد محافظت
</p>
<p>
ص ٣٤
</p>
<p>
گردد و عليک البهاء الابهی ع ع "
</p>
<p>
باب سی و يکم- لوح مبارک در جواب هشت سؤال قوله الاحلی:
</p>
<p>
(لوح معاون التجّار نراقی )
</p>
<p>
هو الله
</p>
<p>
".... جواب سؤال اوّل شواطی نهر الرين بخون رنگين شد
</p>
<p>
و من بعد نيز خواهد گشت ثانی قد ظهر سرّ التنکيس لرمز
</p>
<p>
الرّئيس اين اشارت بعبارت حضرت شيخ احسائی است که
</p>
<p>
در اخبار بظهور ميفرمايد سرّ التنکيس لرمز الرّئيس اين دو
</p>
<p>
معنی دارد يکی سرنگونی يعنی انقلاب عظيم حاصل ميشود
</p>
<p>
اعلاکم ادناکم ميشود و معنی ثانی مقصد تغيير شديد است
</p>
<p>
يعنی جميع آثار و احکام و وقايع از انقلاب و نسخ و تبديل
</p>
<p>
و تغيير و وقايع عظيمه که در ظهور قبل گرديد دوباره عود
</p>
<p>
مينمايد طابق النعل بالنّعل ثالث اتّصال نهر اردن ببحر
</p>
<p>
اعظم بيانش واضح و مبرهن است از جمله اشاره بتشريف
</p>
<p>
جمال مبارک بحر اعظم بشواطی نهر اردن است و آن نهر
</p>
<p>
در اين بلاد است يعنی حضرت مقصود ربّ الجنود در بقعه
</p>
<p>
مبارکه ارض مقدّس وادی ايمن آيد و بانوار تقديس تجلّی
</p>
<p>
و جلوه فرمايد رابع مراد از جنّ در آيه مبارکه فرقان
</p>
<p>
نفوسی هستند که ايمان و انکارشان مستور و مخفی است
</p>
<p>
جنّ موجودی است پنهان اينست که ميفرمايد يرونکم من
</p>
<p>
ص ٣٥
</p>
<p>
حيث لا ترونهم يعنی آنان بايمان و ايقان شما واقف
</p>
<p>
و مطّلعند ولی ايمان و ايقان آنان در نزد شما پنهان
</p>
<p>
الجنّ من استجنّ فيه نور الايمان او نار الطغيان.
</p>
<p>
خامس ادای صلوة کبير روزی يکمرتبه کافی و هر نفسی که اين
</p>
<p>
صلوة بگزارد از ادای صلوة وسطی و صغری معاف است.
</p>
<p>
سادس روح در هيکل انسان مانند اشراق آفتاب در مرآت
</p>
<p>
است. سابع مطالب نفوسی آن فکر خصوصی است.
</p>
<p>
ثامن عين الکمال که چشم بد است اين تصوّر اشخاص است
</p>
<p>
و تأثّر قلوب و چون شدّت تأثّر در قلوب حاصل شود ضرر
</p>
<p>
يحتمل واقع گردد و آيه و يزلقونک بابصارهم کنايه از حدّت
</p>
<p>
و شدّت نظر از روی غضب است و عليک البهاء الابهی ع ع"
</p>
<p>
باب سی و دوم- در جواب چند سؤال
</p>
<p>
حضرت عبدالبهاء ميفرمايند قوله الاحلی :
</p>
<p>
"نفوسی که تصديق نموده‌اند و بهدايت پرداخته‌اند و
</p>
<p>
حال بکلّی بپريشانی فکر مبتلا شده‌اند سبب اين است که
</p>
<p>
اين اشخاص با نفوس غافله معاشر گشته‌اند و مخالفت
</p>
<p>
نصّ صريح الهی نموده با اشرار الفت گرفتند و مؤانست
</p>
<p>
جستند اين است که ميفرمايد: " مجالست اشرار نور جان
</p>
<p>
را بنار حسبان تبديل نمايد" زيرا ممکن نيست که شخص
</p>
<p>
ص ٣٦
</p>
<p>
سالمی با شخص مسلولی و يا مجذومی الفت نمايد و علّت
</p>
<p>
سرايت نکند امروز جمعی بيخردان که مانند حيوان اسير
</p>
<p>
عالم طبيعتند و از جهان الهی خبر ندارند با هر نفسی
</p>
<p>
الفت کنند القاء شبهات نمايند کم کم اين سمّ مهلک در
</p>
<p>
نفوس مستمعينی تأثير کند زيرا غافلين اين ايّام را ميزان
</p>
<p>
ادراک حسّ است و ميزان حسّ ناقص و در سفر اروپا در لندرا در
</p>
<p>
مدرسه عاليّه اکسفورد که اعظم دار الفنون عالم است
</p>
<p>
در مقابل صد و هفتاد و پنج فيلسوف ادلّه قاطعه اقامه شد
</p>
<p>
که ميزان حسّ ناقص است و البتّه در جرائد خوانده‌ايد
</p>
<p>
و امّا عبارت کلمه مبارکه در اسرار مکنونه که باين مضمون ميفرمايد
</p>
<p>
"هيکل بقا از عقبه زمرّدی وفا بسدره منتهی رجوع نمود و
</p>
<p>
گريست و کروبيان از ناله او گريستند چون استفسار شد
</p>
<p>
هيکل بقا فرمود در عقبه وفا منتظر ماندم و رائحه وفا نيافتم
</p>
<p>
چون رجوع نمودم حمامات قدسی چند را ديدم در دست
</p>
<p>
کلاب ارض مبتلا و حوريّه الهی سؤال از اسامی آنها نمود
</p>
<p>
جميع مذکور شدند مگر اسمی از اسماء چون حرف اوّل اسم
</p>
<p>
از لسان جاری شد اهل غرفات بيرون دويدند و چون حرف
</p>
<p>
ثانی شنيدند بر تراب ريختند و از مکمن غيب ندا بلند شد
</p>
<p>
که زياده بر اين جائز نه " اين مضمون آن کلمات مکنونه است
</p>
<p>
نه عين عبارت باری ملاحظه نمائيد آن اسمی که در آن زمان
</p>
<p>
ص ٣٧
</p>
<p>
بتمامه ذکر نشد چه بود ملاحظه مينمائيد که بيوفايان
</p>
<p>
چه کردند و چه جفائی روا داشتند اذيّتی نبود که نکردند
</p>
<p>
و صدمه‌‌ای نماند که نزدند و بسيف جفا هردم جسد مظلوم را
</p>
<p>
قطعه قطعه نمودند و اين در نزد عبد واضح و مشهود
</p>
<p>
است عجبتر از اين آنکه با وجود اين ظلم و ستم و شدّت جفا
</p>
<p>
اظهار مظلوميت نيز ميفرمايند فاعتبروا يا اولی الالباب
</p>
<p>
و امّا پر و شانه که در کلمه مبارکه مکنونه مذکور آن ميثاق
</p>
<p>
الهی است اين عهد و ميثاق از برای آن گرفته شده که وفا
</p>
<p>
بعبدالبهاء نمايند نه اينکه گلوی مبارک يعنی امر مبارک را
</p>
<p>
بخراشند ولی بکلّی چشم از انصاف بسته بنهايت جفا و اعتساف پرداختند."
</p>
<p>
باب سی و سوم- در جواب سؤال سائل از بيوفايان
</p>
<p>
حضرت عبدالبهاء ميفرمايند قوله الاحلی:
</p>
<p>
هو الله
</p>
<p>
ای ثابت بر پيمان، نامه مورّخ يازدهم جولای رسيد و دو تلغراف 
</p>
<p>
از شما رسيد يکی سؤال از مستر اسپراک و يکی بالاشتراک
</p>
<p>
با امة الله روزه طلب توفيق نموده بوديد از عبريت يحيائيها
</p>
<p>
و سائرين مضطرب نشويد اين مسائل مثل کف دريا است
</p>
<p>
ميآيد و ميگذرد امّا يحيائيها مناسبت ندارد که در مجلس
</p>
<p>
شماها حاضر شوند زيرا آنان را مقصدی جز القاء شبهات نه
</p>
<p>
ص ٣٨
</p>
<p>
بنوعی روش و سلوک نمائيد که خود آنها حاضر نشوند
</p>
<p>
امّا شما مطمئن بتأييدات الهيّه باشيد احبّای الهی
</p>
<p>
چون پای ثابت و استقامت بنمايند توفيقات صمدانيّه شامل
</p>
<p>
حال گردد روزی خواهد آمد که ذکری از اينها نخواهد
</p>
<p>
ماند محزون مباشيد مغموم نگرديد بکمال قوّت قيام نمائيد
</p>
<p>
زيرا اين نفوس مانند ثعالبند و بندگان جمال مبارک اسد
</p>
<p>
غالب و عنقريب اين ظاهر و آشکار گردد جميع احبّا را از قبل
</p>
<p>
من تحيّت ابدع ابهی برسان شخصی بر من اعتراض نموده
</p>
<p>
که تمدّن الملک چرا طرد شد و حال آنکه بايد جميع طوائف
</p>
<p>
عالم را دوست داشت ولکن اينقدر ملاحظه ننموده که نفس
</p>
<p>
مبارک حضرت بهاءالله نفوسی را طرد نمودند و در کلمات
</p>
<p>
مبارک نهايت تحذير از معاشرت منافقين ميفرمايند بلی
</p>
<p>
با جميع طوائف عالم بايد نهايت دوستی داشت ولی با
</p>
<p>
منافقين معاشرت و الفت ممکن نيست زيرا مضرّت بر امر واقع
</p>
<p>
شود منافقين در امر رخنه نمايند و بکلّی اساس امر الهی را از
</p>
<p>
ريشه بر اندازند الفت با منافقين مانند آنست که انسان
</p>
<p>
ماری را در قميص خود بپروراند يا عقرب را در آستين خود
</p>
<p>
منزل دهد جميع حواريين مسيح از يهودای اسخر يوطی
</p>
<p>
اجتناب نمودند و همچنين در مکاتيب بولس مطالعه نمائيد که
</p>
<p>
چقدر منع از معاشرت با منافقين کرده است و همچنين بعد
</p>
<p>
ص ٣٩
</p>
<p>
از حضرت موسی عليه السلام ملاحظه نمائيد که منافقين اسرائيل
</p>
<p>
گوساله پرستيدند حال اگر چنين واقعه واقع شود آيا بايد
</p>
<p>
با آنان بنهايت محبّت آميزش کرد و متابعت نمود اين چه
</p>
<p>
فکر باطل است يک ياربعام منافق در زمان رحبعام
</p>
<p>
چه فسادی در ميان بنی اسرائيل انداخت چقدر سبب
</p>
<p>
فساد شد چقدر سبب ريختن خونها گشت اکثر اسباط
</p>
<p>
بنی اسرائيل را نهايت بعبادت بعل مبتلا کرد آيا بايد
</p>
<p>
چنين انسانی را نهايت آميزش و محبّت و الفت نمود؟ يا
</p>
<p>
آنکه بايد نفوس را از چنين اشخاص محفوظ نمود ولی
</p>
<p>
بجميع ملل عالم بايد در نهايت محبّت و مهربانی باشيم
</p>
<p>
يعنی نفوسی که نميدانند نه منافقين زيرا منافق سبب شود
</p>
<p>
فساد عظيمی در ميان آيد ما با کسی نزاعی نداريم نهايتش
</p>
<p>
اين است که تمدّن الملک بين اصحاب فتنه انداخت
</p>
<p>
بدرجه‌ای که نزديک بود بکلّی بنيان الهی بر افتد بکرّات
</p>
<p>
توبه کرد بعد از توبه باز فساد کرد نهايت تلغرافی در حقّ
</p>
<p>
او مرقوم گشت که تمدّن الملک توحّش است معاشرت با او
</p>
<p>
جائز نيست و اگر چنين نميشد بنيان الهی بکلّی در طهران
</p>
<p>
منهدم ميگشت اين عبد را مقصدی جز خير عموم عالم انسانی نه
</p>
<p>
امّا اگر ماری مثل تمدّن الملک هجوم کند مجبور بر آنم که
</p>
<p>
احبّا را بيدار کنم و اگر نکنم عند الله و عند الخلق مسئولم
</p>
<p>
ص ٤٠
</p>
<p>
امّا اگر نفسی ضرّی بشخص من وارد آرد نه امر الله ولو عضوی
</p>
<p>
از اعضاء مرا قطع نمايد فورا عفو نمايم و بنهايت مهربانی
</p>
<p>
باو پردازم در اين موقع دشمن را دوست شمرم امّا اگر نفسی
</p>
<p>
ضرّ بامر الله رساند او را دوست نشمرم و اگر وهنی بر امر الله
</p>
<p>
وارد آرد البتّه تمکين ننمايم و عليکم البهاء الابهی عبدالبهاء عباس
</p>
<p>
باب سی و چهارم- در جواب سؤالات اربعه
</p>
<p>
حضرت عبدالبهاء جلّ ثنائه در لوح لاهيجان جناب ميرزا
</p>
<p>
مهدی سليل حضرت خليل جليل رفيق حاجی امين عليه بهاء الله ميفرمايند:
</p>
<p>
هو الله
</p>
<p>
ای بنده ربّ الجنود، .... نوشتجات اين عبد را با الواح
</p>
<p>
مقدّسه مبارکه در يک کتاب جمع نمودن جائز نه الواح رحمانيّه
</p>
<p>
با هيچ آثاری جمعش جائز نه شجره حضرت آدم مقام بلوغ
</p>
<p>
عالم است حضرت آدم خواستند که بلوغ عالم در آن عهد
</p>
<p>
جلوه نمايد سبب تأخر شد چنانکه پدر مهربان خواهد که
</p>
<p>
طفل شيرخوار از الطف غذاهای گوارا تناول نمايد لکن
</p>
<p>
معده شيرخوار هضم نتواند و نتيجه بر عکس بخشد و از غذای
</p>
<p>
اصلی باز ماند . شرارت شمر و درندگی و خونخوارگی يزيد
</p>
<p>
از تهوّر خود ايشان قضا را نبايد متّهم نمود قدر استعداد و
</p>
<p>
ص ٤١
</p>
<p>
و لياقت و اندازه خود اشياست زيرا معنی قدر اندازه است
</p>
<p>
و قضای الهی که عبارت از حکم ربّانی در حقيقت اشياست بقدر و اندازه اشيا ظاهر ميشود.
</p>
<p>
در بقعه مبارکه تلاوت زيارت مخصوصه مقدّم بر ساير مناجاتست
</p>
<p>
ولی مناجات نيز جائز انتهی .
</p>
<p>
باب سی و پنجم- در باره قضيّه ابو البشر حضرت عبدالبهاء جلّ ثنائه در لوح ميرزا اسحق ولد
</p>
<p>
قنيحاس همدانی ميفرمايند:
</p>
<p>
"قضيّه ابو البشر حضرت آدم که در کتب مقدّسه مذکور
</p>
<p>
تأويل دارد و تفسير خواهد مقصد از ايجاد خلقت روحانی
</p>
<p>
است و وجود رحمانی و الّا اگر اندک ملاحظه شود اطفال
</p>
<p>
نيز ادراک کنند که اين کون نامتناهی جهان هستی اين
</p>
<p>
وجود بی‌پايان اين دستگاه عظيم اين کارخانه قدرت قديم
</p>
<p>
شش هزار ساله نيست بسيار بيش از اين است چنانچه
</p>
<p>
بدلائل و براهين قاطعه عقليّه و اکتشافيّه بر اهل معارف و
</p>
<p>
علوم در اين عصر نورانی معلوم گرديد اليوم آثاری اکتشاف
</p>
<p>
يافته که ثابت و محقّق است که ده هزار سال پيش بوده از
</p>
<p>
علم طبقات ارض اين سرّ مکتوم مفهوم ميگردد که عمر عالم بيش از تصوّر بشر است" انتهی .
</p>
<p>
ص ٤٢
</p>
<p>
باب سی و ششم- در باره اينکه عدم ذکر در الواح مبارک نفس جواز است:
</p>
<p>
از کلک اطهر مرکز پيمان در لوح فائزه نازل قوله الاحلی:
</p>
<p>
.".....سؤالی که نموده بوديد عدم ذکر در الواح الهی
</p>
<p>
نفس جواز است زيرا منهی از نصوص استنباط ميشود"
</p>
<p>
باب سی و هفتم- در تحقيق داستان عزيز و ذو القرنين.
</p>
<p>
حضرت عبدالبهاء جلّ ثنائه در لوح جناب نوش آبادی فرموده‌اند:
</p>
<p>
".... مسئله عزيز عليه السلام حقيقتش اينست که مقصود ملّت
</p>
<p>
حضرت موسی بود که بهجوم بخت النصر اسير و ذليل شده
</p>
<p>
بودند و از ارض مقدّس هفتاد هزار نفر ببابل اسير برده بودند
</p>
<p>
اين ملّت صد سال مرده و مضمحل شده بود حضرت عزيز از
</p>
<p>
اين واقعه محزون و مکدّر لهذا بشارت باو رسيد که اين
</p>
<p>
ملّت دوباره جان گيرد چنانکه واقع شد و امّا حضرت خضر
</p>
<p>
حقيقت موسی بود نه شخص ديگر بحکم حقيقت احکامی صادر
</p>
<p>
ميشد که عقول بشريّت از ادراک آن عاجز بود زيرا خارق العاده
</p>
<p>
بود مقصود از اين قضيّه اينست که مظاهر مقدّسه الهيّه
</p>
<p>
يفعل ما يشاء و يحکم ما يريدند آنچه بفرمايند بايد اطاعت
</p>
<p>
نمود و ابداً شک و شبهه بخاطر نياورد که اين حکم بظاهر
</p>
<p>
موافق عدل و انصاف هست يا نيست اين ذهول فکری
</p>
<p>
ص ٤٣
</p>
<p>
منتهی بعصيان و طغيان گردد اينست حقيقت مسئله که باين عنوان بيان شده .
</p>
<p>
و امّا آيات در خصوص ذو القرنين از آيات متشابهات است
</p>
<p>
تأويل دارد معترضين اين حکايت را دام تزوير نمودند
</p>
<p>
و سؤال کردند که شايد جواب مخالف آراء آنان صادر شود
</p>
<p>
و اين سبب تزلزل اهل ايمان گردد لهذا قضيّه ذو القرنين
</p>
<p>
بحسب ظاهر موافق آراء سايرين نازل شد تا اعتراض نتوانند
</p>
<p>
ولی در هر کلمه رمزی مقصد از ذو القرنين حضرت امير بود که
</p>
<p>
بقلب سير و سياحت در جميع آفاق نمود و تحرّی مظهر کلّی کرد
</p>
<p>
ملاحظه فرمود که شمس حقيقت در قالب ترابی و مائی پنهانست "  انتهی
</p>
<p>
باب سی و هشتم - در بيان معنی ملائکه و جنّ
</p>
<p>
حضرت عبدالبهاء جلّ ثنائه در لوحی ميفرمايند :
</p>
<p>
" امّا ما سئلت يا ايّها المتوجّه الی ساحة البقاء و المقتبس
</p>
<p>
من قبسات شجرة طور السيناء من الملائکة و المراد بهذا الاسم
</p>
<p>
فی الآيات الالهيّه فاعلم بانّ له معان شتّی و فی مقام
</p>
<p>
الخلق يطلق علی الذين قدّست اذيالهم عن الشهوات
</p>
<p>
و يتّبعون ربّ السموات فی کلّ الصفات و هذا الاسم يطلق
</p>
<p>
علی باطنهم و يحکی عن سرّهم و حقيقتهم و اولئک الذين
</p>
<p>
يذکرهم الله فی آياته و يسميهم باسماء شتّی و انّی اذکر لک
</p>
<p>
ص ٤٤
</p>
<p>
من اسمائهم و افسّره لک لکی تعرف المقصود معانی کلمات
</p>
<p>
حضرة المعبود منها حملة العرش فاعلم بانّ المراد من
</p>
<p>
العرش هو قلب الانسان کما تغرّد عندليب البقاء و ورقاء
</p>
<p>
العماء قلب المؤمن عرش الرحمن و نطق لسان العظمة
</p>
<p>
فی الکلمات المکنونه فؤادک منزلی قدّسه لنزولی و روحک
</p>
<p>
منظری طهّره لظهوری لانّه يقبل تجلّی الجمال و يستقرّ عليه
</p>
<p>
سلطان محبّة مالک المبدأ و المآل و فی مقام الحقّ يطلق
</p>
<p>
علی انبياء الله و رسله کما قال تبارک و تعالی فی القرآن الکريم
</p>
<p>
الحمد لله فاطر السموات و الارض جاعل الملائکة اولی
</p>
<p>
اجنحة مثنی و ثلاث و رباع و قد اراد ربّ العزّة من الاجنحة
</p>
<p>
فيهذه الآية شؤون الآيات و اقسام البيّنات الّتی بعثهم
</p>
<p>
بها و جعلها سبب وصول العباد الی معدن الرشاد
</p>
<p>
و هداية الخلق الی جنّة الحبّ و الوداد لانّها هی السبب
</p>
<p>
الاعظم لترقّی العالم و الجناح الاقوم لطيران القلوب الصافية
</p>
<p>
الی جنّة الاحديّة و مقام قدس الواحديّه لذا سمّيت بالاجنحة
</p>
<p>
فی الکتب الالهيّه فو الله يا ايّها المتوجّه لو يسمع احد من
</p>
<p>
آيات ربّه يسمع الفؤاد و يدرک لذّة المعانی الّتی سترت
</p>
<p>
فيها ليرتقی الی منتهی مقامات السداد و يتصاعد من العوالم
</p>
<p>
الترابيّة الی العوالم الحقيقيّه و فی مقام يطلق هذا الاسم
</p>
<p>
علی مشيّة الله النافذة و ارادته المحيطة الکاملة لانّها هی علّة
</p>
<p>
ص ٤٥
</p>
<p>
خلق العالم و سبب تقمّص قميص الوجود هيکل العدم
</p>
<p>
و انّ هذا الاسم يطلق علی جميع الصفات الالهيّة و انّی لو اريد
</p>
<p>
ان افصّل فيهذ المقام ليطول الکلام و من يريد ان يطلّع
</p>
<p>
و يعرف بالتفصيل فليقرء آيات الله العزيز الجميل و يتفکّر
</p>
<p>
فی المقامات الّتی نزلت هذا الاسم اذاً يعرف المراد و يقنع
</p>
<p>
عمّا ذکر فی کتب العباد و فيمقام يطلق هذا الاسم علی احکام
</p>
<p>
نزلت من سماء مشيّة الرحمن و جعلها الله السبب الاعظم
</p>
<p>
لحفظ العالم و قدّر بها الموت و الحياة و انّها هی فی مقام
</p>
<p>
اخذ الروح عن المشرکين تسمی عزرائيل و فيمقام حفظ
</p>
<p>
عباد الله عن الآفات تسمی ملائکة حافظات و فيکلّ مقام تسمی
</p>
<p>
فی الآيات الالهيّة باسم مخصوص و لا يقدر العاقل ان يشکّ
</p>
<p>
و يضطرب من اختلافات الاسماء الّتی نزلت فی کتب الانبياء
</p>
<p>
ثمّ اعلم يا ايّها المؤمن بالله بانّ الذی خلق الوجود
</p>
<p>
من العدم و علّم الانسان ما لا يعلم يکون مختاراً فيما يشاء
</p>
<p>
و مقتدرا علی ما يريد من خلق جديد و لا ينکر العارف قدرته
</p>
<p>
القادرة و قوّته القويّة القاهرة و يوقن کلّ بصير بانّه لو يشاء
</p>
<p>
ليخلق خلقاً لا تدرکه حوادث الزمان و لا يحيط عليه حواسّ
</p>
<p>
من فی الامکان و انّی فيهذا المقام اکتب لک ما نزل من
</p>
<p>
جبروت الله العزيز الجميل فی جواب من سئل ربّه الجليل
</p>
<p>
من جبرئيل قوله جلّت عظمته و علت قدرته ( و امّا ما سئلت
</p>
<p>
ص ٤٦
</p>
<p>
من جبرئيل اذاً جبرئيل قام لدی الوجه و يقول يا ايّها
</p>
<p>
السائل فاعلم اذا تکلّم لسان العظمة بکلمته العليا يا
</p>
<p>
جبرئيل ترانی موجوداً علی احسن الصور فی ظاهر الظاهر
</p>
<p>
لا تعجب من ذلک ان ربّک لهو المقتدر القدير ).
</p>
<p>
و امّا ما سئلت من الجنّ فاعلم بانّ الله تعالی خلق الانسان
</p>
<p>
من اربع عناصر النار و الهواء و الماء و التراب و ظهر من النار
</p>
<p>
الحرارة و منها ظهرت الحرکة و لمّا غلب فی الانسان طبيعة
</p>
<p>
النار علی ساير الطبايع يطلق عليه هذا الاسم و هو فی
</p>
<p>
الحقيقة الاوّليّة يطلق علی المؤمنين بالله و الموقنين بآياته
</p>
<p>
و المجاهدين فی سبيله لانّهم خلقوا من نار الکلمة الربّانيّة
</p>
<p>
الّتی تکلّم بها لسان العظمه قال و قوله الحقّ و خلق
</p>
<p>
الجان من مارج من نار و کذلک وصفهم فی کتابه المبين
</p>
<p>
بقوله المتين اشدّاء علی الکفّار لانّ فيمقام الجهاد مع اهل
</p>
<p>
العناد تراهم کالبرق اللامع و الرمح القامع تعالی من حرّکهم
</p>
<p>
بتلک النار الموقدة و لمّا تنظر الی رحمهم و لطفهم و اتّباعهم
</p>
<p>
امر الله و تقديسهم عمّا سواه تسمّيهم بالملائکة کما ذکرنا
</p>
<p>
فی بدو الکلام و فيمقام يطلق علی الذين يسبقون فی الايمان
</p>
<p>
عمّا دونهم بما يری منهم سرعة الحرکة من النار الموقدة من
</p>
<p>
الکلمة الالهيّة لانّ من قلوبهم ترتفع زفرات المحبّة و الوداد
</p>
<p>
فی بواطنهم تلتهب نيران مودّة مالک المبدأ و المعاد
</p>
<p>
ص ٤٧
</p>
<p>
اذاً فاعرف يا ايّها السائل بانّا فسّرنا لک التفسير الحقيقی
</p>
<p>
فيهذا الاسم ولکن فاعلم بانّه يطلق علی غير المؤمنين مجازاً
</p>
<p>
بما يری منهم من الکبر و الاستکبار فی امر الله و المحاربة
</p>
<p>
و المجاهدة مع انبياء الله و يدلّ علی هذين التفسيرين ما
</p>
<p>
نزل من جبروت مشيّة الله ربّ العالمين فی سورة الجنّ قوله
</p>
<p>
تعالی قل اوحی اليّ انّه استمع نفر من الجنّ فقالوا انّا
</p>
<p>
سمعنا قرآناً عجباً يهدی الی الرشد فآمنّا به و لن نشرک بربّنا
</p>
<p>
احداً الی قوله تعالی و انّا منّا الصالحون و منّا دون ذلک
</p>
<p>
کنّا طرائق قدداً فيا ايّها العبد المتوجّه الی الله قد نزل
</p>
<p>
فی آيات مالک المبدأ و المآل کلّما يخطر بالبال فلا تحتاج
</p>
<p>
بالجواب و السؤال ولکن احتياج اهل الوداد هو من
</p>
<p>
تشتّت الالواح فی البلاد نسئل الله بان يوفّق احبّائه علی
</p>
<p>
قرائة الآياته و الواحه و يؤيّدهم علی عرفانها و الاستغناء عمّا
</p>
<p>
دونها و نسئله تعالی بان يقدّر لک و لاحبّائه خير الدنيا
</p>
<p>
و الآخرة و يسکنکم فی ظلال شجرة عنايته و الطافه و يشربکم
</p>
<p>
من معين رحمته و افضاله انّه علی کلّ شیء قدير لا اله الّا هو
</p>
<p>
الواحد الفرد العزيز الحکيم" انتهی
</p>
<p>
باب سی و نهم- در جواب پنج سؤال
</p>
<p>
حضرت عبدالبهاء جلّ ثنائه در لوح آقا ميرزا فضل الله خان
</p>
<p>
ابن بنان الملک ميفرمايند قوله الاحلی:
</p>
<p>
ص ٤٨
</p>
<p>
" سؤال از رئيس که در آيه مبارکه مذکور است نموده بوديد
</p>
<p>
اين رئيس عالی پاشاست که سبب نقل از عراق بحدود
</p>
<p>
ايفلاق و از آنجا بسجن عکّا شد و مقصود از جبل تينا و زيتا
</p>
<p>
دو جبل مقدّس است که در قرآن به تين و زيتون ناميده شده
</p>
<p>
و در ارض مقدّسه واقع شده‌اند و امّا ک و ظ حروف منقطعه
</p>
<p>
که در بدايت لوحی از الواح مبارک صادر مقصد اسم کاظم
</p>
<p>
است و ارض حمراء و کثيب احمر مقصد مقام قضا است
</p>
<p>
زيرا در اصطلاح اهل الله بيضاء مقام مشيّت است و خضرا
</p>
<p>
مقام قدر است و حمرا مقام قضاست و صفرا مقام امضاء
</p>
<p>
پس ارض حمرا مقام شهادت کبری است اينست که حضرت
</p>
<p>
اعلی روحی له الفداء در احسن القصص خطاباً بجمال مبارک
</p>
<p>
ميفرمايد يا سيّدنا الاکبر قد فديت بکلّی لک و ما تمنيّت
</p>
<p>
الّا القتل فی سبيلک و امّا مقام فنا در نزد صوفيّه آنان را گمان
</p>
<p>
چنان که حقيقت حادثه ممکن است تجرّد از عالم حدوث
</p>
<p>
نمايد و باوصاف قديم متّصف گردد نظير آتش و آهن که
</p>
<p>
از صفت حديدی تجرّد حاصل نمايد و صفت نار در او ظاهر و
</p>
<p>
آشکار گردد و اين مقام را گويند برياضت و سلوک حاصل گردد
</p>
<p>
و ظهور آنرا بتوهّم تصوّر در خود مينمودند لهذا انا الحقّ
</p>
<p>
ميگفتند و حال آنکه حادث از صفت حدوث که لازمه ذاتی
</p>
<p>
اوست تجرّد نتواند چه که لزوم ذاتی او است و لزوم ذاتی
</p>
<p>
ص ٤٩
</p>
<p>
انفکاک از ذات شیء ننمايد امّا در الواح الهيّه ذکر مقام
</p>
<p>
فنای از خود و بقای بالله هست مقصود از فنا در الواح
</p>
<p>
الهيّه اين است که انسان بکلّی خود را فنای حقّ ميکند
</p>
<p>
يعنی منقطع از هر چيز گردد و روح و قلب و جسم و راحت
</p>
<p>
و سرور و نعمت و عزّت جميع شئون شخصی خويش را فدای
</p>
<p>
حقّ نمايد و از لذائذ و هواجس عالم ناسوت در گذرد
</p>
<p>
و تجرّد از شئون بشری خويش نمايد و بنار محبّت الله بر افروزد
</p>
<p>
و لسان بذکر و ثنای حقّ بگشايد و باوصاف تقديس و تنزيه
</p>
<p>
متجلّی گردد و بتربيت خويش و هدايت نفوس بپردازد يعنی
</p>
<p>
جميع شئون متعلّق بخود را فدا و فنا نمايد چون باينمقام
</p>
<p>
رسد البتّه پرتو عنايت برافروزد و حجبات بيگانگی بسوزد
</p>
<p>
و اراده و مقصدی از برای او نماند و در تحت اراده الهی
</p>
<p>
متحرّک گردد و بنفثات روح القدس زنده شود.
</p>
<p>
امّا آتش و حديد هر دو از عالم عنصر است ممکن است
</p>
<p>
متّصف بصفات يکديگر شوند ولی قدم و حدوث را اتّصال
</p>
<p>
و اتّحاد و مشابهت ممتنع و محال است ..." انتهی
</p>
<p>
باب چهلم- در تفسير آيه قرآنيّه
</p>
<p>
مرکز ميثاق جلّ شأنه الاعظم در لوح جناب عبد‌الله مطلق فرموده‌اند:
</p>
<p>
طهران جناب آقا ميرزا عبد‌الله طهرانی ابن مرحوم استاد
</p>
<p>
ص ٥٠
</p>
<p>
حسن کاشی ساز اصفهانی عليه بهاء الله الابهی
</p>
<p>
هو الله
</p>
<p>
امّا آيه قرآن که در حقّ حامل امانت کبری ظلوم و جهول
</p>
<p>
ميفرمايد اين ظلوم و جهول مبالغه ظالم و جاهل نيست
</p>
<p>
بلکه معنيش مظلوم و مجهول است يعنی حامل امانت
</p>
<p>
کبری مظلوم است زيرا خلق انکار و استکبار مينمايند
</p>
<p>
و مجهول القدر است قدر او را نميدانند انتهی
</p>
<p>
باب چهل و يکم- در باره ٢٤ پير کتاب يوحنّای حواری
</p>
<p>
در لوح مرحوم ناطق نيستانی حضرت عبدالبهاء ميفرمايند قوله الاحلی:
</p>
<p>
"از نفوس مبارکه اشخاص خمسه سؤال نموده بودی يکی از
</p>
<p>
آنها حضرت متصاعد الی الله حاجی ميرزا محمّد تقی افنان
</p>
<p>
است". و در لوح احبّای بادکوبه آقا موسی و آقا کيشی
</p>
<p>
فرموده‌اند قوله الاحلی "..... ولی در اين ظهور اعظم
</p>
<p>
دو برابر آنانند در اين دور بديع هيجده حروف حی
</p>
<p>
و ذات مقدّس حضرت اعلی که جمعاً نوزده نفر ميگردد و همچنين
</p>
<p>
پنج نفس مقدّس مبارک ديگر که حال ذکر ايشان حکمت اقتضا
</p>
<p>
ننمايد بعداً ظاهر و آشکار شود" انتهی
</p>
<p>
باب چهل و دوم- در باره امام دوازدهم
</p>
<p>
در لوح حاجی صدر همدانی که عنوانش "ای صدر الصدور
</p>
<p>
ص ٥١
</p>
<p>
رقّ منشور قرائت گشت" ميباشد مرکز ميثاق جلّ ثنائه فرموده‌اند:
</p>
<p>
"امّا مسئله امام دوازدهم چون در نفس احاديث ائمّه
</p>
<p>
بحسب ظاهر مناقشه واقع در جائی محمّد بن الحسن عليه
</p>
<p>
السلام را نفس قائم موعود شمردند و در جائی ديگر و حديثی
</p>
<p>
ديگر وفات محمّد بن الحسن عليه السلام و تولّد قائم منتظر
</p>
<p>
را در آخر الزمان بيان ميفرمايند پس بجهت توافق بين
</p>
<p>
دو حديث چاره از برای نفسی نه مگر آنکه تيقّن نمايد که امام
</p>
<p>
دوازدهم قائم موعود در حيّز ملکوت روحاً موجود بود و در يوم
</p>
<p>
ظهور جسماً مشهود گشت باين تجسّم شخصی ثانی گشت
</p>
<p>
و ان من شیء الّا عندنا خزائنه و ما ننزّله الّا بقدر معلوم
</p>
<p>
آنچه در حيّز ملک ظاهر گردد اوّل در حيّز ملکوت بوده و حکم
</p>
<p>
وجود داشت اين مسئله امام دوازدهم و قائم موعود
</p>
<p>
در احاديث مسلسله بسيار متزلزل است اگر نفسی انصاف
</p>
<p>
داشته باشد هيچيک از اين روايات مختلفه متباينه متعارضه
</p>
<p>
را اعتماد ننمايد حضرات شيعيان هر يک از ائمّه اطهار را
</p>
<p>
در يومش قائم ميدانستند و منتظر خروج او بودند بعد از
</p>
<p>
حضرت امام حسن عسکری رؤسا ملاحظه کردند بنياد اميد
</p>
<p>
شيعيان بکلّی ويران خواهد شد و مأيوس و مضمحل خواهند
</p>
<p>
گشت خواستند بوسيله‌ای نگهداری کنند لهذا کنايه و استعاره
</p>
<p>
ص ٥٢
</p>
<p>
و مجاز و تأويل بکار برده و روايات مختلفه پديدار شد
</p>
<p>
و حقيقت حال اينست که شيعيان بعد از امام حسن عسکری
</p>
<p>
عليه السلام سه قسم شدند قسمی بامامت جعفر نادان
</p>
<p>
تشبّث نمودند و او را تهنيت و تبريک بامامت گفتند و قسمی
</p>
<p>
بکلّی منصرف شدند و قسمی ديگر بغيبوبت تشبّث نمودند
</p>
<p>
و هر روز منتظر خروج بودند هزار سال است که انتظار
</p>
<p>
ميکشند و هنوز کلال و ملال نياورده‌اند سبحان الله
</p>
<p>
ظهور حقّ با وجود آنکه بنصّ صريح من دون تفسير و تأويل
</p>
<p>
منصوص قرآن است قوله تبارک و تعالی و جاء ربّک و الملک
</p>
<p>
صفاً صفاً در اين شبهه نمايند و تزلزل بنمايند و تأويل
</p>
<p>
رکيک کنند و برواياتی که در نهايت تزلزل است تشبّث
</p>
<p>
نمايند و نصّ صريح گمارند و بآن معارضه کنند اين چه
</p>
<p>
بلاهت است و نادانی و اين چه حماقت و سرگردانی و عليک التحيّة و الثّناء ع ع" انتهی
</p>
<p>
باب چهل و سوم- لوح مبارک در باره دستور تبليغ و نشر کتب امری:
</p>
<p>
حضرت عبدالبهاء جلّ ثنائه در لوح ميرزا محمود زرقانی ميفرمايند:
</p>
<p>
" اگر چنانچه در اقبال ناس حال فتوری مشاهده نمائی
</p>
<p>
محزون مباش و اين تخم پاک را بپاش يقين است که سبز
</p>
<p>
ص ٥٣
</p>
<p>
و خرّم گردد و اين باغ بثمر رسد ما مأمور بآنيم که
</p>
<p>
تخم افشانی نمائيم ديگر انباتش با خداست البتّه روزی
</p>
<p>
باران رحمت و حرارت آفتاب حقيقت بروياند.
</p>
<p>
در خصوص ترجمه و طبع الواح الهيّه مرقوم نموده بوديد
</p>
<p>
اين مناسب نيست حال عطش مردم تسکين شود بايد اوّل
</p>
<p>
نفوس را تشنه کرد بعد سلسبيل عذب و فرات مبذول داشت
</p>
<p>
الآن اگر کتب مقدّسه ترجمه و طبع و نشر شود هر کس لوحی
</p>
<p>
بدست آرد و بقرائت آن اکتفا نمايد و گويد من بر اساس
</p>
<p>
اين طايفه مطّلع شدم ديگر احتياج بفحص ندارم و حال
</p>
<p>
آنکه الواح را بايد مبيّن بيان نمايد يعنی اوّل مبيّن
</p>
<p>
تأسيس کند بعد از تأسيس و استدلال يک لوحی قرائت
</p>
<p>
نمايد آنوقت تأثير ميبخشد ملاحظه کنيد چقدر تورات و
</p>
<p>
انجيل را بالسن مختلفه ترجمه نمودند و طبع کردند و منتشر
</p>
<p>
نمودند يک نفس بقرائت اين کتب محبّت بحضرت مسيح
</p>
<p>
حاصل ننمود پس معلوم شد که طبع و نشر موافق مصلحت نه
</p>
<p>
اگر چنانچه بسيار لزوم بنظر آيد مقاله را ترجمه نمائيد و طبع و نشر کنيد" انتهی
</p>
<p>
باب چهل و چهارم- در باره ترجمه کتاب اقدس و جمع آوری خوارق عادات:
</p>
<p>
حضرت عبدالبهاء جلّ ثنائه در يکی از الواح ميفرمايند:
</p>
<p>
ص ٥٤
</p>
<p>
"در خصوص ترجمه کتاب اقدس که يکی از احبّاء الله نموده
</p>
<p>
مرقوم فرموده بوديد اگر چه مقاصد جناب مترجم خير بوده
</p>
<p>
لکن از اينجهت که اينگونه امور در اين ايّام سبب اختلاف
</p>
<p>
ميشود لهذا جائز نه .... و امّا قضيّه تحرير و جمع کردن آثار
</p>
<p>
عجيبه و غرائب خوارق عادات که از جمال قدم مشهود 
</p>
<p>
اولی الابصار گشته منعش سبب خمودت قلوب گردد لهذا
</p>
<p>
تعرّض نبايد نمود ..." انتهی
</p>
<p>
باب چهل و پنجم- در وظائف محفل روحانی و شارعيّت بيت العدل و مسئله حقوق
</p>
<p>
حضرت عبدالبهاء جلّ ثنائه در لوح جناب آقا ميرزا مهدی آقا اخوان الصفا ميفرمايند:
</p>
<p>
"محفل روحانی فی الحقيقه انجمن بجهت ترويج تبليغ
</p>
<p>
است و بس اينست اعظم مهام امور در اين ضمن امور
</p>
<p>
ضعيفه را نيز انجام ميدهد مانند مکتب اطفال و اعانت
</p>
<p>
ضعفا و فقرا امّا بيت عدل حاکمست و شارع احکاميکه در
</p>
<p>
نصوص الهی موجود نه تشريع مينمايد و اين بيت عدل بعد
</p>
<p>
از اعلاء و اعلان امر الله بانتخاب عمومی بقاعده انتخاب مجلس ملّت انتخاب ميشود ع ع"
</p>
<p>
"حقوق بر جميع ما يملک تعلّق ميگيرد ولکن اگر شخصی حقوق
</p>
<p>
بر ملکی را ايفا نموده و واردات آن ملک بقدر احتياج اوست
</p>
<p>
ص ٥٥
</p>
<p>
ديگر بر آن شخص حقوق ترتّب نيابد بر آلات و ادوات زراعت
</p>
<p>
حتّی حيوانات حرث باندازه‌ای که لزومست حقوق ترتبّ نگردد ع ع" انتهی
</p>
<p>
باب چهل و ششم- لوح مبارک در باره تعدّد زوجات
</p>
<p>
حضرت عبدالبهاء جلّ ثنائه ميفرمايند قوله الاحلی:
</p>
<p>
"لندن امة الله مسس روزنبرگ عليها بهاء الله الابهی
</p>
<p>
ای کنيز عزيز الهی، نامه شما رسيد سؤالی که نموده بوديد
</p>
<p>
از پيش ديگران نموده‌اند مفصّلاً جواب داده شد حال نيز
</p>
<p>
مختصر جواب مرقوم ميگردد و آن اينست که تعدّد زوجات
</p>
<p>
مبارک پيش از نزول کتاب اقدس بوده لهذا بحسب شريعة
</p>
<p>
سابقه و نظر بحکمتهای متعدّده پيش از نزول کتاب اقدس
</p>
<p>
جمع بين دو زوجه فرمودند در زمان واحد در دوره ابراهيم
</p>
<p>
و موسی و نيز داود و سليمان تعدّد زوجات جائز بود
</p>
<p>
يعقوب جمع بين چهار کرد و ابراهيم زوجات متعدّد داشت
</p>
<p>
و داود نود و نه زوجه داشت امّا حضرت بهاءالله جمع
</p>
<p>
دو زوجه در شريعة سابقه فرمود چون يکی از آن دو در گذشت
</p>
<p>
ديگری بعقد نکاح در آمد ولی بعد از نزول کتاب اقدس
</p>
<p>
ختم شد تجديدی نگشت و اين تعدّد پيش نظر بحکمتی بود
</p>
<p>
و امّا کتاب اقدس مرجع احکامست بموجب آن بايد عمل شود
</p>
<p>
جميع ياران را تحيّت ابدع ابهی برسانيد و عليک البهاء
</p>
<p>
ص ٥٦
</p>
<p>
الابهی ع ع" انتهی
</p>
<p>
باب چهل و هفتم- لوح مبارک در تبيين آيات کلمات مکنونه
</p>
<p>
حضرت عبدالبهاء راجع بلوح ياقوتی و لوح پنجم فردوس که
</p>
<p>
در کلمات مکنونه نازل، ميفرمايند قوله تعالی:
</p>
<p>
"اين الواح ملکوت است که از قلم اعلی در لوح محفوظ مرقوم
</p>
<p>
است چنين الواحی از عالم ملکوت در عالم ناسوت نازل نگشته
</p>
<p>
بلکه در خزائن غيبيّه محفوظ و مصون است اگر وقتی نفسی
</p>
<p>
چنين الواحی ابراز نمايد و نسبتش بحقّ دهد که اين لوح
</p>
<p>
ياقوتست يا لوح پنجم از فردوس است اصل ندارد ع ع"
</p>
<p>
و در باره عهد جبل فاران در بقعه مبارکه زمان که در کلمات
</p>
<p>
مکنونه نازل ميفرمايند قوله العزيز:
</p>
<p>
"اين عهد و ميثاق است که جمال مبارک در ارض مقدّس بقلم
</p>
<p>
اعلی در ظلّ شجره انيسا گرفته‌اند و بعد از صعود اعلان شد. ع ع"
</p>
<p>
و در باره عقبه زمرّدی وفا که در کلمات مکنونه مذکور ميفرمايند
</p>
<p>
قوله تعالی:
</p>
<p>
"مقام و عقبه زمرّدی باصطلاح شيخ جليل احسائی و حضرت
</p>
<p>
اعلی روحی له الفداء عالم قدر است و اين عقبه بسيار صعب المرور است ع ع "
</p>
<p>
و راجع باسمی که اوّل و دوم آن ذکر شد و اهل غرفات از مکامن
</p>
<p>
ص ٥٧
</p>
<p>
عزّ خود بيرون دويدند و بر تراب ريختند که در کلمات مکنونه
</p>
<p>
نازل ميفرمايند قوله العزيز "آن اسم عظيم اسم اعظم است
</p>
<p>
مراد جمال مبارک است و آنچه اليوم در دست است معانی
</p>
<p>
دو حرف از اسم اعظم است و آن ب و ه ع ع"
</p>
<p>
و راجع بآيه مبارکه اصل الخسران لمن مضت ايّامه و ما عرف
</p>
<p>
نفسه ميفرمايند قوله التعالی:
</p>
<p>
"مقصود اين است که انسان تا حقّ را نشناسد از شناسائی
</p>
<p>
خود نيز محرومست زيرا بايد اوّل انسان نور آفتاب را ادراک
</p>
<p>
نمايد و نور خويش را نيز مشاهده کند زيرا بی‌نور هيچ چيز مشاهده نشود ع ع"
</p>
<p>
باب چهل و هشتم- در باره جواب مجعولات ادوارد برون
</p>
<p>
حضرت عبدالبهاء در لوح اديب ميفرمايند:
</p>
<p>
هو اللّه
</p>
<p>
"ايّها الرجل الجليل حضرت ابی الفضائل روحی له الفدا
</p>
<p>
در ايّام حيات دمی آرام نگرفت و شبی در بالين راحت نيارميد
</p>
<p>
شب و روز بترويج امر الله و اعلاء کلمة الله و اقامه حجّت و برهان
</p>
<p>
و تحرير جواب بر اعتراضات کلّ افّاک اثيم بپرداخت
</p>
<p>
الحمد لله بفضل و موهبت کبری از کلک مشکين آن بزرگوار
</p>
<p>
رسائل چندی سمت تحرير يافت در ايّام اخير کتابی در
</p>
<p>
نهايت بلاغت که حجّت قاطع و برهان ساطع بود بنگاشت
</p>
<p>
ص ٥٨
</p>
<p>
ولی بعد از صعود آن بزرگوار آن کتاب مبين از ميان رفت
</p>
<p>
حال بعضی از محفوظات و مسودّات و يادداشتها باقی
</p>
<p>
مانده بود آنها را بطهران فرستادم که شما و جناب نعيم
</p>
<p>
و جناب ابن ابهر و جناب ابن اصدق و جناب ملّا محمّد علی
</p>
<p>
قائينی و جناب سمندر و جناب آقا سيّد مهدی ابن اخت
</p>
<p>
آن بزرگوار محفلی بيارائيد که در نهايت درجه ضبط و ربط
</p>
<p>
باشد و از آن اوراق يک کتاب يا دو کتاب با رسائل متعدّده
</p>
<p>
استخراج نمائيد که طبع و نشر شود و زحمت آن بزرگوار هدر نرود" .
</p>
<p>
و نيز در لوح اديب ميفرمايند: " در خصوص جواب مجعولات
</p>
<p>
ادوارد برون مرقوم نموده بوديد اين قضيّه مهمّ است جواب
</p>
<p>
لازم دارد و البتّه بتمام همّت بکوشيد تا واضح گردد که اين
</p>
<p>
تاريخ حاجی ميرزا جانی مرحوم مسموم شده است و تحريف
</p>
<p>
گشته و يموتی‌ها با ادوارد برون متّفق شده‌اند و اين
</p>
<p>
مفتريات و دسائس را بميان آورده‌اند" انتهی
</p>
<p>
باب چهل و نهم- لوح مبارک در باره جواب چند سؤال:
</p>
<p>
حضرت عبدالبهاء جلّ ثنائه در لوح ملّا يوسف قائن ميفرمايند:
</p>
<p>
"در خصوص افيون مرقوم نموديد شارب و شاری و بايع
</p>
<p>
کلّ محروم از فيض و عنايت الهی هستند و بصريح نصّ الهی
</p>
<p>
حرام است شارب الخمر صد درجه تفضيل بر شارب افيون
</p>
<p>
ص ٥٩
</p>
<p>
دارد در ساحت اقدس بسيار مذموم بود بقسميکه هر وقت
</p>
<p>
ذکر افيون ميشد چهره مبارک متغيّر ميشد باين درجه
</p>
<p>
مذموم و حرامست مگر کسی بجهت معالجه خريد و فروش
</p>
<p>
نمايد که در اجزاخانه‌ها محض معالجه امراض صرف کنند
</p>
<p>
ضجيع را تا توانی از شرب افيون منع و زجر نما بلکه انشاء الله
</p>
<p>
متنبّه گردد و از اين مصيبت کبری نجات يابد و الّا يأخذها
</p>
<p>
الله اخذ عزيز مقتدر من راضی بفصل نميشوم ولی او خود
</p>
<p>
داند بلائی اعظم از اين مشاهده خواهد نمود مرا آرزو
</p>
<p>
چنانست که احبّا کم کم از شرب دخان نيز احتراز نمايند تا چه رسد بافيون .
</p>
<p>
و امّا مسئله ثواب و عقاب چون مبنی بر فوز و حرمانست
</p>
<p>
لهذا ابديست زيرا اين حرمان منبعث از کينونت مجرمست
</p>
<p>
و آن فوز و فلاح نيز فيض ابدی حضرت رحمانست و امّا
</p>
<p>
دليل بر قدم ذاتی امکانی در اين دار فانی مختصر اينست
</p>
<p>
که سلطنت الهيّه قديمست و وجود کائنات از فيوضات قديمه
</p>
<p>
شمس حقيقتست شمس بی‌شعاع تصوّر نتوان نمود جميع
</p>
<p>
اسماء و صفات الهيّه قديم است و مقتضيات آن نيز قديم". انتهی
</p>
<p>
باب پنجاهم- در جواب دو سؤال:
</p>
<p>
حضرت عبدالبهاء جلّ ثنائه در لوح جناب گشتاسب رستم
</p>
<p>
ص ٦٠
</p>
<p>
اخوی سفيدوش عليهما بهاء الله الابهی ميفرمايند:
</p>
<p>
هو الله
</p>
<p>
ای بنده درگاه الهی، در اين يوم مبارک اميدم چنان است
</p>
<p>
که بآنچه شايان و سزاوار است موفّق گردی چون نيّت
</p>
<p>
نامشروع منضمّ بعمل گردد مجازات شديد است و صرف
</p>
<p>
نيّت اگر چنانچه در تصوّر و تصمّم قوی باشد آن را نيز مجازات
</p>
<p>
خفيفه بيک درجه مقدّر است ولی تصوّرات واهيه که از قبيل
</p>
<p>
اوهامست مجرد خطورش از حصول فتور است اين تصوّرات
</p>
<p>
را مجازاتی در کار نه.
</p>
<p>
علم جفر در کور فرقان شيوع داشت ولی قواعد مستحصله
</p>
<p>
مجهول لهذا نتايج صحيحی حاصل نميشد ولی در اين کور
</p>
<p>
کلّ مأمور بآنند که تعقيب اموری که نتايج عظيمه ندارد ننمايند
</p>
<p>
و عليک البهاء الابهی عبدالبهاء عباس
</p>
<p>
٢٩ ج ١٣٣٨حيفاء
</p>
<p>
باب پنجاه و يکم- بيان مبارک در باره حوادث ناگهانی
</p>
<p>
در سفرنامه جلد اوّل مسطور است:
</p>
<p>
"يکی از دوستان ديگر از بلايای وارده و حوادث ناگهانی
</p>
<p>
سؤال نموده فرمودند سلسله موجودات بيک قانون عمومی
</p>
<p>
و نظام الهی مربوط است و جميع کائنات بهم مرتبط نميشود
</p>
<p>
حلقه‌ای از آن بهم خورد مگر آنکه مربوط بآن ارتباط و نظام
</p>
<p>
ص ٦١
</p>
<p>
عموميست و آنچه واقع ميشود از مقتضيات آنست و مبنی بر حکمت
</p>
<p>
بالغه زيرا اين تقادير الهيّه است که هر گياهی برويد
</p>
<p>
آخر پژمرده ميشود و هر زراعت سبز و خرّمی خشک ميگردد
</p>
<p>
و هر جمعی پريشان و هر ترکيبی تشتيت مييابد اينها همه از
</p>
<p>
مقتضيات آن نظام عمومی و رابطه کلّيه‌ايست که بتقدير الهی تعبير شده " انتهی .
</p>
<p>
باب پنجاه و دوم- در مسئله اقتصادی
</p>
<p>
حضرت عبدالبهاء جلّ ثنائه ميفرمايند قوله تعالی:
</p>
<p>
دبلين امة الله مسس پارسنز عليها بهاء الله الابهی
</p>
<p>
هو الله
</p>
<p>
ای دختر ملکوتی، من ..... در خصوص مسئله اقتصادی که
</p>
<p>
بموجب تعاليم جديد است از برای شما مشکل فکری حاصل
</p>
<p>
شده بود بيان چنان نبود ولی روايت چنان گشته لهذا
</p>
<p>
اساس مسئله را از برای شما بيان ميکنم تا واضح و مبرهن شود
</p>
<p>
که اين مسئله اقتصادی جز بموجب اين تعاليم حلّ تامّ نيابد
</p>
<p>
بلکه ممتنع و محال و آن اينست که اين مسئله اقتصاد را بايد
</p>
<p>
از دهقان ابتدا نمود تا منتهی باصناف ديگر گردد زيرا
</p>
<p>
عدد دهقان بر جميع اصناف اضعاف مضاعف است لهذا
</p>
<p>
سزاوار چنان است که از دهقان ابتدا شود و دهقان اوّل عامل
</p>
<p>
است در هيئت اجتماعيّه باری در هر قريه‌ای بايد که از عقلاء
</p>
<p>
ص ٦٢
</p>
<p>
آن قريه انجمنی تشکيل شود که قريه در زير اداره آن انجمن
</p>
<p>
باشد و همچنين يک مخزن عمومی تأسيس شود و کاتبی
</p>
<p>
تعيين گردد و در وقت خرمن بمعرفت آن انجمن از حاصلات
</p>
<p>
عموم مقاديری معيّن بجهت آن مخزن گرفته شود اين مخزن
</p>
<p>
هفت واردات دارد واردات عشريّه - رسوم حيوانات - مال
</p>
<p>
بيوارث - لقطه يعنی چيزی که يافته شود و صاحب نداشته
</p>
<p>
باشد - دفينه اگر پيدا شود ثلثش راجع باين مخزن است -
</p>
<p>
معادن ثلثش راجع باين مخزن است و تبرّعات. خلاصه هفت مصرف دارد :
</p>
<p>
اوّل مصارف معتدله عمومی مانند مصارف مخزن و اداره صحّت
</p>
<p>
عمومی - ثانی ادای عشر حکومت - ثالث ادای رسوم حيوانات
</p>
<p>
بحکومت - رابع اداره ايتام - خامس اداره اعاشه عجزه
</p>
<p>
- سادس اداره مکتب - سابع اکمال معيشت ضروريّه فقراء. 
</p>
<p>
اوّل واردات عشر است و آن بايد چنين گرفته شود مثلاً
</p>
<p>
ملاحظه ميشود که يکنفر واردات عموميّه‌اش پانصد دولار است
</p>
<p>
و مصارف ضروريّه‌اش پانصد دولار از او چيزی عشر گرفته
</p>
<p>
نميشود. شخصی ديگر مصارفاتش پانصد دولار است ولی
</p>
<p>
وارداتش هزار دولار از او عشر گرفته ميشود زيرا زيادتر
</p>
<p>
از احتياجات ضروريّه دارد. اگر عشر بدهد در معيشتش خللی
</p>
<p>
وارد نگردد. ديگری مصارف او هزار و وارداتش پنج هزار
</p>
<p>
ص ٦٣
</p>
<p>
از او يک عشر و نصف گرفته ميشود زيرا اضافه زياد دارد.
</p>
<p>
شخصی ديگر مصارف لازمه‌اش هزار دولار است ولی
</p>
<p>
وارداتش ده هزار از او دو عشر گرفته ميشود زيرا اضافه
</p>
<p>
زيادتر دارد - شخصی ديگر مصارف ضروريّه‌اش چهار يا
</p>
<p>
پنج هزار دولار است ولی وارداتش صد هزار از او ربع
</p>
<p>
گرفته ميشود. ديگری حاصلاتش دويست دولار است ولی
</p>
<p>
احتياجات ضروريّه‌اش که قوّت لايموت باشد پانصد دولار و
</p>
<p>
در سعی و جهد قصوری ننموده ولی کشتش برکتی نيافته
</p>
<p>
اين شخص را بايد از مخزن معاونت نمود تا محتاج نماند
</p>
<p>
و براحت زندگانی نمايد و در هر ده هر قدر ايتام باشد
</p>
<p>
بجهت اعاشه آنان از اين مخزن بايد مقداری تخصيص نمود
</p>
<p>
از برای عجزه ده بايد مقداری تخصيص داد از برای نفوس
</p>
<p>
از کار افتاده محتاج بايد از اين مخزن مقداری تخصيص نمود
</p>
<p>
از برای اداره معارف مقداری از اين مخزن بايد تخصيص نمود
</p>
<p>
از برای صحّت اهل ده از اين مخزن بايد مقداری تخصيص نمود
</p>
<p>
و اگر چيزی زياد بماند آنرا بايد نقل بصندوق عمومی ملّت
</p>
<p>
بجهت مصارف عمومی کرد چون چنين ترتيب داده شود
</p>
<p>
هر فردی از افراد هيئت اجتماعيّه در نهايت راحت و سرور
</p>
<p>
زندگانی نمايد و مراتب نيز باقی ماند در مراتب ابداً
</p>
<p>
خللی واقع نگردد زيرا مراتب از لوازم ضروريّه هيئت اجتماعيّه
</p>
<p>
ص ٦٤
</p>
<p>
است هيئت اجتماعيّه مانند اردوئی است در اردو مارشال
</p>
<p>
لازم جنرال لازم کلنل لازم کاپيتان لازم و نفر لازم
</p>
<p>
ممکن نيست که کلّ صنف واحد باشد حفظ مراتب لازم است
</p>
<p>
ولی هر فردی از افراد اردو بايد در نهايت راحت و آسايش
</p>
<p>
زندگانی نمايد و همچنين شهر را والی لازم قاضی لازم
</p>
<p>
تاجر لازم غنی لازم اصناف لازم و زارع لازم است البتّه اين
</p>
<p>
مراتب بايد حفظ شود و الّا انتظام عمومی مختل گردد .....
</p>
<p>
انتهی
</p>
<p>
باب پنجاه و سوم- لوح مبارک در باره تواريخ فلاسفه و
</p>
<p>
اختلاف نسخه‌های تورات با يکديگر
</p>
<p>
حضرت عبدالبهاء ميفرمايند قوله الاحلی:
</p>
<p>
لندن امة الله روزنبرگ عليها بهاء الله
</p>
<p>
هو الله
</p>
<p>
ای کنيز عزيز الهی، نامه‌ای که بتاريخ ششم اپريل ١٩٠٦ مرقوم
</p>
<p>
نموده بودی رسيد از حصول صحّت ميسيس مان مرقوم نموده
</p>
<p>
بودی حمد خدا را که آن بنت ملکوت بصحّت روحانی
</p>
<p>
فائز. آفت جسمانی را با وجود صحّت روحانی اهمّيّتی نه
</p>
<p>
اصل آنست لله الحمد آن موهبت حاصل و بابديّت متّصف
</p>
<p>
ولی محلّ تأسّف اين است که شوهرش هنوز بحجبات اوهام
</p>
<p>
محتجب دختر عزيزش مارگارت اگر بتربيت الهی تربيت شود
</p>
<p>
ص ٦٥
</p>
<p>
در گلشن آمال نهال بيهمال گردد پدر بايد از برای
</p>
<p>
دختر عزّت ابديّه خواهد با وجود اين باز خود داند
</p>
<p>
بهر تربيتی دلش خواهد تربيت نمايد و آنچه در خصوص
</p>
<p>
تواريخ فلاسفه سؤال نموده بوديد تاريخ قبل از اسکندر
</p>
<p>
يونانی بسيار مشوّش است زيرا مسلّم است که تاريخ بعد از
</p>
<p>
اسکندر ترتيب و انتظام يافت لهذا ابداً بوقايع تاريخيّه و
</p>
<p>
روايات قبل از اسکندر اعتماد نتوان نمود و اين مسئله در نزد
</p>
<p>
عموم مورّخين و محقّقين مسلّم است چه بسيار مسئله‌ای از مسائل
</p>
<p>
تاريخيّه که در عصر ثامن عشر مسلّم بود و در تاسع عشر مخالف
</p>
<p>
آن تحقّق يافت لهذا بر اقوال مورّخين و روايات قبل از
</p>
<p>
اسکندر حتّی زمان حيات نفوس مهمّه اعتماد نه پس در اختلاف
</p>
<p>
مضمون لوح حکمت و نصوص تاريخيّه تعجّب ننمائيد بايد
</p>
<p>
يک قدری در اختلاف عظيم مورّخين و تواريخ متباينه دقّت
</p>
<p>
نمود چه که مورّخين شرق و غرب بسيار اختلاف دارند
</p>
<p>
و لوح حکمت بحسب بعضی از تواريخ شرق مرقوم شده
</p>
<p>
و از اين گذشته تورات که اقدم تاريخ شمرده ميشود امروز
</p>
<p>
سه نسخه موجود تورات عبری که در نزد يهود و علماء
</p>
<p>
پروتستانست معتبر است و تورات سبعينی يونانی که در
</p>
<p>
کليسای يونانی و نزد شرقيّون معتبر است و تورات سامری که
</p>
<p>
در نزد سامريون معتبر است اين سه نسخه با يکديگر حتّی در
</p>
<p>
ص ٦٦
</p>
<p>
تاريخ حيات مشاهير اختلاف عظيم دارد در تورات عبرانی
</p>
<p>
از طوفان نوح تا ولادت ابراهيم ٢٩٢ سال مثبوت و در تورات
</p>
<p>
يونانيّه ١٠٧٢ سال مرقوم و در تورات سامريه ١٤٢ سال
</p>
<p>
مذکور و بتفسير هنری اسکات مراجعه نمائيد زيرا جدولی
</p>
<p>
دارد که اختلاف توراتهای ثلاثه را در تاريخ تولّد جمعی
</p>
<p>
از سلاله سام مرقوم نموده ملاحظه خواهيد کرد که چقدر
</p>
<p>
اختلاف دارد و همچنين بحسب نصّ تورات عبرانی از خلق
</p>
<p>
آدم تا طوفان نوح ١٦٥٦ سال مثبوت و بحسب نصّ تورات
</p>
<p>
يونانی ٢٢٦٢ سال مذکور و بحسب نصّ تورات سامری ١٣٠٧
</p>
<p>
سال مقيّد حال در اختلاف تواريخ تورات تفکّر نمائيد
</p>
<p>
فی الحقيقه اين جای تعجّب است يهود و پروتستان تورات
</p>
<p>
يونانی را تزييف کنند و يونانيان تورات عبری را تکذيب نمايند
</p>
<p>
و سامريون تورات عبرانی و يونانی هر دو را انکار کنند
</p>
<p>
مقصود اين است که حتّی در تاريخ مقدّس که مقدّم‌ترين تواريخ
</p>
<p>
است اختلاف در اوقات حيات مشاهير موجود تا چه رسد
</p>
<p>
بتواريخ سائره و از اين گذشته انجمنهای معارف اروپا
</p>
<p>
متّصل بتصحيح تواريخ موجوده شرق و غرب مشغول با وجود
</p>
<p>
اين چگونه تواريخ مشوّش امم قبل از اسکندر با نصّ الهی
</p>
<p>
مقابلی نمايد اگر استغرابی مينمايند در اين اختلاف تاريخ
</p>
<p>
مقدّس تعجّب فرمايند و الّا نصّ الهيّه امر محتوم است و جميع
</p>
<p>
ص ٦٧
</p>
<p>
تواريخ عالم با نصّ الهی مقابلی ننمايد زيرا تجربه گرديده
</p>
<p>
که بعد از تحرّی حقيقت و تتّبع در آثار قديمه و قرائن کلّ
</p>
<p>
راجع به نصوص الهيّه گردند اصل ثبوت حقيقت مظهر کلّی
</p>
<p>
الهی بود بعد از ثبوت حقيقت او آنچه فرمايد آن صحيح
</p>
<p>
است تواريخ قبل از اسکندر که مبتنی بر اقوال افواهی
</p>
<p>
خلق بوده بعد تدوين يافت و در ميان آن تواريخ بسيار
</p>
<p>
اختلاف البتّه مقاومت با نصّ الهی نکند و در نزد خود مورّخين
</p>
<p>
مسلّم که تاريخ بعد از اسکندر تدوين يافت و پيش تاريخ
</p>
<p>
افواهی بود ملاحظه کنيد که تاريخ يونان چقدر مشوّش بود که
</p>
<p>
زمان حيات اميروس شاعر شهير يونانی هنوز مختلف فيه است
</p>
<p>
حتّی بعضی برآنند که اميروس وجود نداشته و اين اسم
</p>
<p>
اختراعی است. باری بجناب مستر اسپراک نامه مرقوم گرديد
</p>
<p>
و در طيّ اين مکتوب است اميدوارم که بفضل و عنايت جمال
</p>
<p>
ابهی شفائی تامّ يابی و بکمال قوّت بخدمت امر پردازی.
</p>
<p>
ميدانم که در نهايت تعب و مشقّتی ولی اگر ما از جام بلا
</p>
<p>
قطره‌ای نوشيم جمال‌مبارک دريای بلا نوشيدند چون اين
</p>
<p>
را بخاطر آريم هر مشقّتی راحت شود و هر زحمتی رحمت گردد
</p>
<p>
جام بلا باده مصفّا شود و زخم جفا مرهم وفا گردد و عليک التحيّة و الثناء ع ع انتهی
</p>
<p>
ص ٦٨
</p>
<p>
باب پنجاه و چهارم- در باره اقوال زائرين
</p>
<p>
در لوح ابن اصدق از قلم ميثاق جلّ ثنائه نازل قوله الاحلی:
</p>
<p>
"در خصوص واردين از ارض اقدس و روايات مرقوم نموده
</p>
<p>
بوديد هر روايتی که سند در دست نباشد اعتماد نشايد
</p>
<p>
زيرا اگر صدق باشد هم باز اسباب پريشانی است نصوص معمول بهاست و بس" انتهی
</p>
<p>
باب پنجاه و پنجم- جواب سائل از آيه لوح حکما
</p>
<p>
در لوحی ميفرمايند :
</p>
<p>
هو الله
</p>
<p>
ای منادی پيمان، سؤال از دو مسئله مهمّه نموده بوديد که
</p>
<p>
تفسير دو آيه از آيات الهی است اين دو آيه را شرح
</p>
<p>
و تفصيل يک سفر جليل لازم و عبدالبهاء عليل و مشاغل و
</p>
<p>
شواغل عظيم و مکاتيب از شرق و غرب مانند غيث هاطل
</p>
<p>
متواصل و سؤالات بيحد و حساب و ترتيب و تنظيم امور
</p>
<p>
عموم بی‌پايان با وجود اين چگونه توان تفسير باين تفصيل
</p>
<p>
نمود مجالی کجا که اين دو آيه کريمه تشريح شود لذا
</p>
<p>
مختصراً بيانی ميگردد: "قد کان ما کان و لم يکن مثل
</p>
<p>
ما تراه اليوم" از اين آيه مبارکه واضح و مشهود که کون در
</p>
<p>
ترقّيست چنانکه در نزد حکما و فلاسفه قوم نيز اين مسئله
</p>
<p>
مسلّم است که عالم وجود در نشو و ترقّيست يعنی از حالی بحالی
</p>
<p>
ص ٦٩
</p>
<p>
ديگر انتقال نموده است امّا بعضی از فلاسفه اروپ را ظنّ 
</p>
<p>
و گمان چنان که ترقّی از جنس بنوع است مثلاً حيوان ترقّی
</p>
<p>
کرده است تا انسان شده است ولی در نزد انبيا اين
</p>
<p>
قول غير مقبول چنانکه در کتاب مفاوضات موجود است بلکه
</p>
<p>
ترقّی و نشو در نفس نوع است مثلاً نطفه تدرّج در عالم علقه
</p>
<p>
و مضغه و جنين و شيرخواری و طفوليّت و بلوغ نمايد تا
</p>
<p>
برشد رسد حال نفس نوع ترقّی نموده يعنی از عالم نطفه
</p>
<p>
که عبارت از جنبنده‌ای هست نشو و نما نموده و ترقّی کرده
</p>
<p>
تا بمقام احسن الخالقين رسيده و ما کان تکون من
</p>
<p>
الحرارة المحدثه يعنی مادّه و هيولای کاينات قوّه اثيريّه
</p>
<p>
است و غير مشهود و بآثار مثبوت و آثار از جمله قوّه کهربائی
</p>
<p>
و ضياء و حرارتست که امواج اوست و اين در حکمت طبيعيّه
</p>
<p>
محقّق و مثبوت و مادّه اثيريّه نامند آن مادّه اثيريّه فاعل
</p>
<p>
و منفعلست يعنی در عالم کاينات جسمانی آيت مشيّت اوّليّه
</p>
<p>
است خلق الله الناس بالمشيّة و خلق المشيّة بنفسها لهذا
</p>
<p>
آن مادّه اثيريّه از جهتی فاعلست زيرا چون امواج در او ظاهر
</p>
<p>
گردد نمودار شود مثلاً ضياء امواجی است که در آن مادّه
</p>
<p>
اثيريّه حاصل ميشود و از آن امواج قوّه باصره متأثّر ميگردد
</p>
<p>
و تأثير مشاهده است چنانکه در هوا امواج حاصل ميشود
</p>
<p>
از آن امواج عصب صماخ گوش متأثّر ميشود آن تأثير صوتست
</p>
<p>
ص ٧٠
</p>
<p>
و آن اثر استماع و امّا آيه مبارکه قل انّ الطبيعة بکينونتها
</p>
<p>
مظهر اسمی المبتعث و المکوّن چون حکمای سلف و خلف
</p>
<p>
بر آنند که طبيعت کلّيّه محسوس نگردد و مکشوف نشود
</p>
<p>
ادراک عاجز است عقل قاصر ولی اين حوادث عالم کون
</p>
<p>
از مقتضيات آن طبيعتست مانند نوم و جوع و عطش که از
</p>
<p>
مقتضيات جسم انسانيست و مانند احراق نار که از مقتضيات
</p>
<p>
آنست باری جميع شئون و حوادث و وقايع حتّی حرکت
</p>
<p>
سلسله موجودات و نشو و نمای کاينات را نسبت بطبيعت
</p>
<p>
ميدهند و آن طبيعت را مبدأ کاينات ميشمرند ميفرمايد
</p>
<p>
اين طبيعتی که شما مبدأ کاينات و مصدر موجودات ميشماريد
</p>
<p>
مظهر اسم مبتعث و مکوّن من است يعنی ذات مقدّس که
</p>
<p>
لا يعرف و لا يدرک و لا ينعت و لا يوصف است بتصوّر نيايد
</p>
<p>
و ادراک نشايد و مبرّا از هر نعت و محامد و اوصافست
</p>
<p>
حتّی از تعبير علّة العلل نيز منزّه است اين علّت اولی
</p>
<p>
مصدر کايناتست و تعبير بطبيعت کلّيّه مينمايد زيرا آن
</p>
<p>
حقايق و شئونی که حکماء بجهت طبيعت کلّيّه ميشمارند
</p>
<p>
همان شئون و کمالاتی است که در کتب الهيّه بجهت مشيّت
</p>
<p>
اوّليّه بيان شده است واضح است که مشيّت اوّليّه مظهر
</p>
<p>
اسم مکنونست بيش از اين فرصت نيست ...." انتهی
</p>
<p>
)لوح جناب شيخ علی اکبر قوچانی شهيد )
</p>
<p>
ص ٧١
</p>
<p>
باب پنجاه و ششم- لوح مبارک درجواب سؤالات ثلاثه
</p>
<p>
در لوح ميرزا مهدی اخوان الصفا ميفرمايند: 
</p>
<p>
"و بلّغ تحيّتی و ثنائی علی الرجل الرشيد الشخص الجليل
</p>
<p>
نعمة ربّک الجميل و قل له انّ اصحاب الکهف و الرقيم عباد
</p>
<p>
فازوا بالفوز العظيم و آووا الی کهف رحمة ربّک الکريم
</p>
<p>
رقدوا عن الدنيا و استيقظوا بنفحات الله و التجأوا الی ذلک
</p>
<p>
الغار ملاذ الابرار و ملجأ الاخيار شريعة ربّک المختار
</p>
<p>
و شمس الحقيقة تقرضهم ذات اليمين و ذات الشمال و امّا
</p>
<p>
خلق الجان من مارج من نار فهذا العنصر الناری لا يراه
</p>
<p>
الابصار بل خفيّ عن الانظار و ظاهر من حيث انّ النفوس
</p>
<p>
المستورة تحت الاستار سواء کانوا من الابرار ام من الاشرار
</p>
<p>
طينتهم من مارج من نار الّتی هی عنصر مخفيّ عن الانظار
</p>
<p>
ای امرهم مبهم و حقيقتهم مستورة عن اهل الآفاق و امّا خلق
</p>
<p>
الانسان من صلصال کالفخّار اراد به النفوس المنجذبة
</p>
<p>
بنفحات الله المشتعله بنار محبّة الله باطنهم عين ظاهرهم
</p>
<p>
سرّهم عين علانيتهم فهم خلاصته الکائنات فالصلصال الصافی
</p>
<p>
التراب هو خلاصة الحماء المسنون کثير البرکات منبت رياحين
</p>
<p>
معرفة الله و حديقة اوراد محبّة الله و امّا الملائکة اولوا اجنحة
</p>
<p>
مثنی و ثلاث و رباع المراد من الاجنحة قويّ التأئيد و التوفيق
</p>
<p>
لانّ بها يتعارج الانسان الی اعلی معارج العرفان و يطير
</p>
<p>
ص ٧٢
</p>
<p>
الی بحبوحة جنّة الرضوان بسرعة لا يخطر ببال الانسان
</p>
<p>
و المراد من الملائکة الحقائق المقدّسة الّتی استنبئت عن
</p>
<p>
مواهب ربّها و تنزّهت عن النقائص و الرذائل و تقدّست عن
</p>
<p>
کلّ الشوائب و اکتسبت جميع الفضائل و اطاعت ربّها بجميع
</p>
<p>
الوسائل لا يسبقونه بالقول و هم بامره يعلمون و امّا الازدواج
</p>
<p>
الموقّت حرّمه الله فی هذا الکور المقدّس و منع النفوس عن
</p>
<p>
الهوی حتّی يرتدّوا برداء التقوی و هو التنزيه و التقديس بين الملأ الاعلی .... الخ " انتهی
</p>
<p>
باب پنجاه و هفتم- لوح مبارک در باره امتداد حيات سلف
</p>
<p>
حضرت عبدالبهاء ميفرمايند قوله الاحلی:
</p>
<p>
هو الله
</p>
<p>
بواسطه حضرت اسم الله جنابان آقا سيّد محمود سليل جليل
</p>
<p>
من فاز بالرفيق الاعلی آقا ميرزا بابا دهجی عليه بهاء الله
</p>
<p>
هو الله- ای بنده جمال ابهی، آنچه ذکر امتداد حيات
</p>
<p>
سلف است امری است نه بحسب اصطلاحی در اين ايّام
</p>
<p>
زيرا در ازمنه قديمه سنين مختلفه بوده بعضی يک دور ماه را
</p>
<p>
يکسال ميشمردند و بعضی دور آفتاب را و همچنين دور هر يک
</p>
<p>
کوکب سيّاری را يکسال ميناميدند مثلاً سنه قمری سنه شمسی
</p>
<p>
سنه زهره سنه عطاردی سنه مرّيخی سنه مشتری سنه زحلی
</p>
<p>
که عبارت از مدّت دوريه کواکب است و الّا ايّام حيات همينکه
</p>
<p>
ص ٧٣
</p>
<p>
واضح و پديد است نهايت آنکه اجسام پيشينيان از جهت
</p>
<p>
معيشت بسيط قوی‌تر بود و بنيه شديدتر از فضل حقّ
</p>
<p>
مستدعيم که حياتی باحبّای خويش عنايت فرمايد که عمر نوح
</p>
<p>
و هود بحسب تصوّر مشهود بمثابه آنی از اعصار و دهور گردد انتهی
</p>
<p>
و در سفرنامه جلد اوّل مذکور است :
</p>
<p>
" يکی سؤال از عمر طولانی در ايّام قديم نمود فرمودند
</p>
<p>
بعضی معتقدند که حرکت ثالث کره ارض سبب طول و قصر
</p>
<p>
عمر است که اين حرکت غير از حرکت شبانه روز و حرکت سنوی است
</p>
<p>
و سبب تغيير حال و کيفيّت کره ارض ولی آنچه در خصوص
</p>
<p>
عمرهای طولانی در بعضی کتب و حکاياتست باصطلاح و قواعد
</p>
<p>
ديگر بوده مثل اينکه طول سلسله و عائله‌ای را باسم
</p>
<p>
شخص مينوشتند ولی بعد مردم دوام عائله‌ای را طول عمر شخص ميفهميدند" انتهی
</p>
<p>
باب پنجاه و هشتم- در تفسير آيه قرآن در لوح شيخ علی اکبر قوچانی شهيد ميفرمايند:
</p>
<p>
"امّا مسئله ايحسب الانسان ان لن نجمع عظامه بلی
</p>
<p>
انّا قادرون ان نسوی بنانه از اين مقصد بعث روحانی است
</p>
<p>
که نفوس ميّته در قبور هوی بنفخه صور ملکوت ابهی مبعوث
</p>
<p>
از خمودت کبری و موت ابدی گردند بعضی نهايت آرزو دارند
</p>
<p>
ص ٧٤
</p>
<p>
و بعضی انکار و استکبار کنند در اين جواب مختصر تمعّن
</p>
<p>
فرمائيد معانی مفصّل واضح و مشهود گردد و امّا ما نزّل
</p>
<p>
من قلم الابهی قوله عزّ من قائل و امّا ما سقط من الاوراق
</p>
<p>
فسوف ينبته الله انّه هو المنبت الحکيم مقصود آنست که
</p>
<p>
اوراق سدره مبارکه يعنی مؤمنين و مؤمنات اگر بظاهر
</p>
<p>
در عالم جسمانی سقوط و هبوط يابند ولی بنهايت قوّت
</p>
<p>
انبات گردند مثلاً شهدا را ملاحظه نما هر چند بظاهر
</p>
<p>
ساقط تراب شدند ولی در جميع عوالم الهی انبات گشتند
</p>
<p>
لا تحسبنّ الذين قتلوا فی سبيل الله امواتاً بل احياء عند
</p>
<p>
ربّهم يرزقون اين نيز مختصر است امعان نظر فرمائيد
</p>
<p>
تا ابواب مفتوح گردد ابداً فرصت بيش از اين نبود معذور
</p>
<p>
بداريد و عليک البهاء الابهی ع ع "
</p>
<p>
باب پنجاه و نهم- لوح مبارک در تفسير سبع المثانی
</p>
<p>
حضرت عبدالبهاء ميفرمايند قوله الاحلی:
</p>
<p>
هو الله - عشق آباد بواسطه جناب حاجی ابوطالب
</p>
<p>
آورزمان جناب آقا محمّد تبريزی عليه بهاء الله
</p>
<p>
هو الله
</p>
<p>
ای ثابت بر پيمان، ... از آيه مبارکه قرآن اتيناک سبعاً
</p>
<p>
من المثانی سؤال نموده بودی سبعاً من المثانی را علمای
</p>
<p>
رسوم حواميم سبع و يا سوره فاتحه تفسير کرده‌اند و مثانی
</p>
<p>
ص ٧٥
</p>
<p>
بجهت آنکه گويند سوره فاتحه دو مرتبه نازل شده يک دفعه
</p>
<p>
در مکّه و دفعه ديگر در مدينه و هفت آيت است لهذا مثانی
</p>
<p>
است و همچنين گفته‌اند که چون سوره فاتحه در صلات
</p>
<p>
قرائتش تکرّر مييابد لهذا بالسبع المثانی تعبير شده يعنی
</p>
<p>
دوباره ولکن حقيقت معنی مقصد سرّ احديّت است و فيض
</p>
<p>
رحمانيّت و آن بشارت بظهور بعد است که ذو الحرف السبع
</p>
<p>
تکرّر پيدا کرده است حروف سبع اوّل علی محمّد و سبع مکرّر
</p>
<p>
ثانی حسين علی اينست معنی سبع مثانی يعنی هفتی که
</p>
<p>
دو بار تکرّر يافته يا آنکه مظهر کلّی در کور فرقان جمال محمّدی
</p>
<p>
با سيزده بزرگوار چهارده ميشود چهارده مکرّر هفت است
</p>
<p>
فرصت نيست اين معنی مختصر مفيد است انتهی
</p>
<p>
باب شصتم- لوح مبارک در جواب سؤالات تسعه
</p>
<p>
تبريز اروميّه جناب وحيد حضرت لسان حضور عليه بهاء الله الابهی
</p>
<p>
هو الله
</p>
<p>
ای وحيد فريد، نامه پنجم محرّم ١٣٢٩ رسيد هر چند
</p>
<p>
روز پيش نامه مفصّلی بشما مرقوم گرديده که هنوز مسودّه
</p>
<p>
مانده و بر کاغذ مخصوص نقل نگرديده بود که اين نامه رسيد
</p>
<p>
معذلک با عدم آنی فرصت جواب مختصر مرقوم ميگردد تا
</p>
<p>
بدانی که محبّت بچه درجه است امّا از اختصار جواب
</p>
<p>
ص ٧٦
</p>
<p>
معذور داريد.
</p>
<p>
جواب سؤال اوّل بعد الاعظم ميفرمايد اين بيان مشروط
</p>
<p>
بثبوت بر ميثاق و امتثال امر بود بعد از مخالفت البتّه سقوط
</p>
<p>
است چنانکه در الواح تصريح ميفرمايند و جميع ناقضين حتّی
</p>
<p>
نفس مرکز نقض نيز معترف باين نصّ قاطع هستند که بصراحت
</p>
<p>
جمال مبارک ميفرمايند که ميرزا محمّد علی اگر آنی از ظلّ امر
</p>
<p>
منحرف شود معدوم صرف بوده و خواهد بود چه انحرافی
</p>
<p>
اعظم از نقض ميثاق است چه انحرافی اعظم از مخالفت امر
</p>
<p>
است چه انحرافی اعظم از تکفير مرکز ميثاق است چه انحرافی
</p>
<p>
اعظم از تأليف رسائل و شبهات و نشر در آفاق بر ضدّ مرکز
</p>
<p>
عهد است چه انحرافی اعظم از افتراء بر عبدالبهاء است
</p>
<p>
چه انحرافی اعظم از فساد در دين الله است چه انحرافی
</p>
<p>
اعظم از اتّفاق با اعدای عبدالبهاست چه انحرافی اعظم از
</p>
<p>
تقديم لوايح بر ضدّ او بپادشاه ظالم سلطان مخلوع عثمانيان
</p>
<p>
است و قس علی ذلک اين انحراف نيست بلکه بجميع قوی
</p>
<p>
مخالفت و بغضا و عداوت بعبدالبهاء مظلوم آفاقست ديگر
</p>
<p>
بعد الاعظم چه حکمی دارد و اغصان محصور در اشخاص نه
</p>
<p>
تسلسل دارد هر يک ثابت مقبول و هر يک متزلزل ساقط
</p>
<p>
چنانکه در الواح و زبر منصوص است .
</p>
<p>
و امّا کلمه اصطفی در قرآن البتّه قرائت فرموده‌ايد که
</p>
<p>
ص ٧٧
</p>
<p>
ميفرمايد ثمّ اورثنا الکتاب الذين اصطفينا من عبادنا
</p>
<p>
فمنهم ظالم لنفسه و منهم مقتصد و منهم سابق بالخيرات
</p>
<p>
يعنی نفوسی که اصطفا شده‌اند بر سه قسمند از جمله
</p>
<p>
يک قسم ظالم لنفسه است و همچنين بعد الاعظم را ملاحظه
</p>
<p>
فرما که ميفرمايد و ما بعد الحقّ الّا الضلال المبين.
</p>
<p>
امّا حقوق بعد از وضع مصارف سنه کامله آنچه زياده باقی
</p>
<p>
بماند حقوق بر آن تعلّق يابد ولکن نقود و مالی که ممرّ معاش
</p>
<p>
باشد و يکدفعه حقوق آن داده شده يا ملکی که حقوق
</p>
<p>
آن داده شده اگر ربح آن کفايت مصارف کند و بس ديگر
</p>
<p>
حقوق بر آن تعلّق نگيرد و امّا در آيه فرقان فی يوم کان
</p>
<p>
مقداره خمسين الف سنة مقصد آنست که امور عظيمه
</p>
<p>
و وقايع کلّيّه و حوادث بينهايه که ظهور و اجرايش منوط
</p>
<p>
بمدّت خمسين الف سنه است در آن يوم واحد مجری گردد
</p>
<p>
اينست که در مقام ديگر در لمح بصر ميفرمايد و مقصود از اين
</p>
<p>
آيه يوم ظهور جمال ابهاست که بمقدار خمسين الف سنه
</p>
<p>
است نه خمسين الف سنه چنانکه گفته ميشود يکساعت فراق
</p>
<p>
مقدار هزار سال است امّا آيه مبارکه من يدّعی امراً قبل
</p>
<p>
اتمام الف سنة بيان مقدار نيست الف سنه است يعنی
</p>
<p>
هزار سال معروف مشهور که در عرف علمای رياضی مسلّم و
</p>
<p>
مقرّر و نزد ناس محقّق و مصطلح است و انذارات بطاء* هنوز
</p>
<p>
--------------------------------------------
</p>
<p>
* - مراد: ارض طاء يعنی طهران است.
</p>
<p>
ص ٧٨
</p>
<p>
اتمام نگرديده و همچنين بشارات نبوّت اوّل دانيال حسابش
</p>
<p>
از بدايت بعثت حضرت رسول است که تقريباً بحساب هجرت
</p>
<p>
هزار و دويست و هشتاد ميشود و نبوّت ثانی بحساب سنه
</p>
<p>
هجريست يعنی از بدايت هجرت پس هزار و سيصد و سی و پنج
</p>
<p>
هنوز نيامده است. و امّا در مکاشفات يوحنّا مقصد از وحش
</p>
<p>
که عدد اسمش ششصد و شصت و شش است مقصود از عدد
</p>
<p>
تاريخ سنه است زيرا آن وحش که پادشاه اموی است در سنه
</p>
<p>
٦٦٦ميلادی ظهور يافت و اين خبر راجع بارض مقدّس بود
</p>
<p>
و امّا شعر سلطان حسين اخلاطی عدد يا علی محمّد است
</p>
<p>
و سنه ظهور را تصريح نموده که بعد الراء و غين است تصرّف
</p>
<p>
در حقوق جزئی و کلّی جائز ولی باذن و اجازه مرجع امر
</p>
<p>
و امّا حضور بعتبه مقدّسه مشروط باذن است.
</p>
<p>
و امّا مسئله يبارک سرير الطاء سنبيّن لک انشاء الله و اراد و لا
</p>
<p>
تقل لشیء انّی فاعل ذلک غداً الّا ان يشاء الله و عليک البهاء الابهی ع ع انتهی
</p>
<p>
باب شصت و يکم- در نام نهادن اطفال
</p>
<p>
مرکز ميثاق جلّ اسمه در لوح مستر جاکسن ميفرمايند:
</p>
<p>
"در خصوص نام نهادن اطفال استفسار نموده بودی هر طفل
</p>
<p>
را که وضع اسم خواهيد محفلی بيارائيد و آيات و مناجات
</p>
<p>
تلاوت کنيد و تبتّل و تضرّع بدرگاه احديّت نمائيد و از برای
</p>
<p>
ص ٧٩
</p>
<p>
طفل حصول هدايت رجا کنيد و تأييد و ثبوت و استقامت
</p>
<p>
بخواهيد بعد نام بنهيد و شربت و شيرينی صرف نمائيد اين تعميد روحانی است ..... " انتهی
</p>
<p>
باب شصت و دوم- لوح مکتب در لوح يکی از احبّاء ميفرمايند:
</p>
<p>
".... در خصوص لوح معهود سؤال نموده بوديد
</p>
<p>
آن لوحيست که حضرت اعلی مرقوم نموده‌اند که در مکتب
</p>
<p>
من يظهره الله تقديم حضور مبارک شود حضرات بيانی‌ها
</p>
<p>
اين را وسيله تخديش اذهان نموده‌اند که من يظهره الله
</p>
<p>
بايد طفل باشد تا آن عريضه در مکتب خانه تقديم حضور
</p>
<p>
مبارک گردد پس چون جمال مبارک طفل نبودند من يظهره الله
</p>
<p>
نيستند. جمال مبارک در کتاب ميفرمايند که مکتب من
</p>
<p>
يظهره الله مکتب صبيان نيست و مدرسه اطفال نادان نه
</p>
<p>
آن مکتب معانی و بيان است که مقدّس از ادراک من فی
</p>
<p>
الامکان ميفرمايد در آن مکتب لوح حضرت اعلی را که هديه
</p>
<p>
بديعه الهيّه بود مشاهده نمودم باری حضرات بيانی‌ها
</p>
<p>
چنين اوهام فرمودند که مکتب من يظهره الله مکتب صبيان
</p>
<p>
نادانست تبّاً لهم و سحقاً لهم و تعساً لهم من هذا الجهل
</p>
<p>
العظيم آن لوح مبارک حضرت اعلی روحی له الفداء را اين
</p>
<p>
عبد روزی در عراق بالتصادف در مکتب خانه تقديم حضور مبارک
</p>
<p>
ص ٨٠
</p>
<p>
کردم يعنی حامل آن هديه شدم ..... " انتهی
</p>
<p>
باب شصت و سوم- در معنی حديث العلم تمام المعلوم
</p>
<p>
در لوح ميرزا احمد علی تبريزی فرموده‌اند: 
</p>
<p>
"از حديث العلم تمام المعلوم و القوّة و القدرة تمام الخلق
</p>
<p>
سؤال نموده بوديد فرصت شرح و تفصيل نيست معذور بداريد
</p>
<p>
مختصر اينست که ميفرمايد جميع معلومات علم الهيست
</p>
<p>
يعنی حقايق معلومه بايد تا تحقّق علم حاصل شود
</p>
<p>
تا محاط نباشد محيط احاطه نکند و تمام خلق آيات قوّت
</p>
<p>
و قدرت حقّند در اينصورت باين نظر انسان نتواند که ناس را
</p>
<p>
عوام شمرد و خود را عالم داند زيرا معلومات حقّ
</p>
<p>
علم حقّ است العلم عين المعلوم و ممکنات آيات قدرتند نظر
</p>
<p>
حقارت نتوان بآيات الهی نمود اين معنی مختصر بود
</p>
<p>
ديگر مفصّلش را تفکّر نمائيد ظاهر و عيان خواهد گرديد
</p>
<p>
در خصوص عيد رضوان سؤال نموده بوديد که يوم اوّل همان
</p>
<p>
يوميست که دو ساعت بغروب مانده اوّل عيد است و اشتغال
</p>
<p>
در آن جائز نه يا يوم ثانی است همان يوم اوّل که دو بغروب
</p>
<p>
مانده است در آن شغل و عمل جائز نه و عليک التحيّة و الثناء ع ع"
</p>
<p>
باب شصت و چهارم- در حمل حضرت مريم
</p>
<p>
حضرت عبدالبهاء جلّ ثنائه در لوح جناب آقا غلامحسين
</p>
<p>
ص ٨١
</p>
<p>
بنابی ميفرمايند قوله الاحلی :
</p>
<p>
"مسئله ثانی حمل حضرت مريم بروح القدس است اين
</p>
<p>
مثبوت و مسلّم است ولی بعضی از فلاسفه اروپ در اين
</p>
<p>
مسئله شبهه نمودند و مولود بی‌پدر را ممتنع و معدوم
</p>
<p>
شمردند و برهان اين دانستند که توالد و تناسل مشروط
</p>
<p>
باجتماع اصلاب و بذور ارحام است چنين گويند امّا از جهت
</p>
<p>
ديگر نفس فلاسفه اروپ کره ارض را حادث دانند و گويند
</p>
<p>
در بدايت شعله نار بوده کم کم حرارت مندفع و قشری پديدار
</p>
<p>
گشت آن قشر بتدريج غلظت يافت و اعتدال پيدا نمود
</p>
<p>
پس نبات و حيوان و انسان تکوّن و تولّد يافت حتّی گويند
</p>
<p>
بحسب فنّ طبقات ارض در تکوّن کدام يک از حيوانات بر
</p>
<p>
ديگری سبقت داشته ثابت و محقّق ميگردد خلاصه فلاسفه
</p>
<p>
و ارباب فنون اروپ در حدوث مواليد ثلاثه ابداً شبهه
</p>
<p>
ندارند بلکه اصرار و ابرامی عجيب دارند در اينصورت
</p>
<p>
باعتقاد ايشان نخستين انسان بی‌پدر و مادر تکوّن و تولّد
</p>
<p>
يافته با وجود اين اذعان و اعتراف چگونه از تولّد حضرت
</p>
<p>
مسيح بفيض روح القدس استغراب و استعجاب نمايند زيرا
</p>
<p>
حضرت مادر داشتند ولی مولود نخستين انسان بی‌پدر
</p>
<p>
و مادر فاعتبروا يا اولی الابصار" انتهی
</p>
<p>
ص ٨٢
</p>
<p>
باب شصت و پنجم- در محلّ توجّه
</p>
<p>
حضرت عبدالبهاء در لوحی ميفرمايند قوله الاحلی:
</p>
<p>
"از توجّه در وقت صلوة سؤال نموده بوديد در کتاب اقدس
</p>
<p>
نصّ صريح است که ميفرمايد اذا اردتم الصلوة ولّوا وجوهکم
</p>
<p>
شطری الاقدس تا آنکه ميفرمايد و عند غروب شمس الحقيقة
</p>
<p>
و التبيان المقام الذی قدّرناه لکم اينمقام مقام مقدّس است
</p>
<p>
که باثر قلم اعلی در لوح مخصوص تصريح شده است و در آن
</p>
<p>
لوح احکام ديگر نيز موجود که جميع باثر قلم اعلی است و آن
</p>
<p>
لوح در محفظه مبارک بود و بعبدالبهاء پيش از صعود آن
</p>
<p>
محفظه را تسليم فرمودند و آن محفظه حائز اوراق کثير بود
</p>
<p>
ولی بيوفايان ببهانه از ميان بردند و الآن در نزد ايشان
</p>
<p>
است مقصود اينست که آن مقام باثر قلم اعلی معيّن است
</p>
<p>
و آن مطاف ملأ اعلی است و من دون آن در وقت صلوة
</p>
<p>
بجهتی توجّه جائز نه هذا هو الحقّ المعلوم ع ع
</p>
<p>
ای حبيب، محلّ توجّه و مطاف ملأ اعلی مرقد منوّر است" انتهی
</p>
<p>
باب شصت و ششم- لوح مبارک در باره شيرينی و تلخی مقام انسان.
</p>
<p>
در لوح آقا علی بن استاد حسين خيّاط طهرانی ساکن خراسان ميفرمايند قوله العزيز:
</p>
<p>
ص ٨٣
</p>
<p>
"و امّا سؤالی که نموده بوديد بدان شيرينی و تلخی
</p>
<p>
در ساير کاينات عرضی از اعراض است آنچه بترکيب عنصری
</p>
<p>
مطابق مذاق آيد شيرين تصوّر گردد و آنچه مخالف تلخ
</p>
<p>
مينمايد هر دو عرضی از اعراض است نه اختلاف در جوهر
</p>
<p>
ولی در انسان دو مقام موجود نورانی و ظلمانی الهی و
</p>
<p>
طبيعی رحمانی و شيطانی زيرا خطّ فاصل بين نور و
</p>
<p>
ظلمت است و در دايره وجود در حضيض ادنی واقع که
</p>
<p>
نهايت نزول است ولی بدايت صعود است لهذا حائز
</p>
<p>
الجهتين است نور و ظلمت و ضلالت و هدايت تا کدام
</p>
<p>
غلبه نمايد اگر عقل غلبه کند نورانيست و از اعلی علّيين
</p>
<p>
و اگر نفس غلبه کند و طبيعت مسلّط گردد ظلمانيست و از اسفل
</p>
<p>
سجّين زيرا قوّه ملکوتی و قوّه طبيعی حيوانی در انسان
</p>
<p>
در جنگند تا کدام مظفّر گردد و عليک البهاء الابهی عبدالبهاء عباس" انتهی
</p>
<p>
باب شصت و هفتم- لوح مبارک در جواب چند سؤال
</p>
<p>
حضرت عبدالبهاء جلّ ثنائه ميفرمايند قوله الاحلی:
</p>
<p>
هو الله
</p>
<p>
ای دو يار عزيز، هيچ ميدانيد که عبدالبهاء غرق چه
</p>
<p>
دريائی است حال مصمّم حرکت بفرنگستانم که شايد خدمتی
</p>
<p>
بآستان نمايم بقول عرب ضغث علی ابالة يعنی يکدسته
</p>
<p>
ص ٨٤
</p>
<p>
ريسمان بفتيله چراغ منضمّ شده با وجود اين جواب نامه مينگارم ولی مجبور بر اختصارم.
</p>
<p>
مرقد حضرت شهيد ملّا عليجان روحی له الفداء بدرجه‌ای
</p>
<p>
مبارکست که اگر من در طهران بودم بدست خويش ميساختم
</p>
<p>
لهذا بايد چند نفر از ياران مصمّم اين خدمت شوند
</p>
<p>
و زمينی ابتياع نمايند ولو در جای تنها باشد و آن جسد
</p>
<p>
مطهّر را بآنجا نقل نمايند و پنجاه تومان جناب امين
</p>
<p>
بجهت مصارف تقديم نمايد مرقد سليمانخان من بعد
</p>
<p>
کشف خواهد شد مرقد جناب طاهره در چاه باغيست آن نيز
</p>
<p>
انشاء الله ظاهر و آشکار خواهد شد و امّا بيست و چهار
</p>
<p>
نفر دوره مبارک آن واحد اوّل بيان و پنج نفس مبارک ديگر
</p>
<p>
است که بعد ظاهر و آشکار خواهد شد .
</p>
<p>
امّا از بيان الف سنه در کتاب اقدس مراد اين است که قبل
</p>
<p>
از الف قطعياً ظهور ممتنع و مستحيل است و جميع نفوس
</p>
<p>
مقدّسه در ظلّ مبارک ولی بعد از الف سنه مصطلح بين
</p>
<p>
ناس ممتنع و مستحيل نيست حال آن مدّت احتمال امتداد
</p>
<p>
دارد ميشود که هر روزی عبارت از هزار سال بشود چنانکه
</p>
<p>
در قرآن ميفرمايد انّ يوماً عند ربّک کألف سنة مقصود اين
</p>
<p>
است که بعد از انقضاء الف سنه مصطلح بين ناس ظهور
</p>
<p>
ثانی فوراً محتوم نيست شايد امتداد زياد يابد انتهی
</p>
<p>
ص ٨٥
</p>
<p>
باب شصت و هشتم- لوح مبارک در جواب چند سؤال
</p>
<p>
در لوح مرحوم ميرزا قابل آباده ميفرمايند قوله تعالی:
</p>
<p>
"در خصوص روز مبعث حضرت اعلی روحی له الفداء مرقوم
</p>
<p>
نموده بوديد در سؤال و جواب مندرج يوم کمال از شهر
</p>
<p>
عظمت واقع و يوم شهادت در يوم سلطان از شهر رحمت واقع
</p>
<p>
اين نصّ قاطع است و نصوص قاطعه را هيچ امری معارضه
</p>
<p>
ننمايد بعد چنين خواهد شد ولی چون در ايّام مبارک
</p>
<p>
اين دو يوم مقدّس در پنجم جمادی الاوّل و بيست و هشتم
</p>
<p>
شعبان گرفته ميشد و در ساحت اقدس احبّا حاضر شده
</p>
<p>
يوم بعثت را اظهار سرور ميفرمودند و يوم شهادت اظهار
</p>
<p>
حزن و تأثير شديد از شمايل جمال مبارک ظاهر لهذا
</p>
<p>
ما نيز الی الآن اين دو يوم را در اين دو تاريخ ميگيريم ولی
</p>
<p>
آنچه نصوص است بعد مجری ميشود در يوم شهادت حضرت
</p>
<p>
اعلی و در يوم صعود جمال قدم اشتغال بامور دنيا جائز نه
</p>
<p>
امّا در خصوص يومين مولدين نصّ در يوم اوّل و يوم ثانی
</p>
<p>
محرّم وارد شده است و عليک البهاء الابهی ع ع" انتهی
</p>
<p>
باب شصت و نهم- در جواب سائل که از فقر و غنا سؤال کرده
</p>
<p>
حضرت عبدالبهاء جلّ ثنائه در لوح آقا محمّد هاشم کاشانی ميفرمايند قوله الاحلی:
</p>
<p>
ص ٨٦
</p>
<p>
"سؤال فرموده بوديد که بعضی از نفوس غريق بحر غنا نفوسی
</p>
<p>
ديگر پريشان و مبتلا آيا اين از آثار تقدير است يا خود
</p>
<p>
از سوء تدبير آيا جزای عمل است و يا خود قضا و قدر ؟
</p>
<p>
حقيقت اين مسئله آن است که از مقتضيات نظام عمومی الهی
</p>
<p>
در اين کون نامتناهی آن است که غنی و فقير هر دو موجود
</p>
<p>
باشد اگر کلّ غنی گردند نظام کون بهم خورد و اگر کلّ فقير
</p>
<p>
شوند رابطه کائنات از هم بگسلد پس اين فقر و غنا از
</p>
<p>
مقتضيات سلسله کائنات و روابط محکمه موجودات است با وجود
</p>
<p>
اين سؤ تدبير را نيز اثری و همچنين حصول فقر در مواضعی
</p>
<p>
جزای عمل است مثلاً هر فاسق مقامرا البتّه جزای عمل او
</p>
<p>
فقر است و در مواقعی فقر موهبت الهی و رحمت پروردگار
</p>
<p>
است و آن اينست که نفس مبارکی در سبيل الهی در امتحان
</p>
<p>
شديد افتد خانمان بتالان و تاراج دهد و فقر و ضرورت
</p>
<p>
حاصل گردد تا بدرجه‌ای رسد که الفقر فخری گويد و به افتخر
</p>
<p>
بر لسان راند چنانکه اصحاب حضرت رسول عليه السلام
</p>
<p>
در مکّه خانمان بتاراج دادند و فراراً هجرت بمدينه نمودند
</p>
<p>
در مدينه در نهايت فقر و فاقه ايّامی ميگذراندند کار بجائی
</p>
<p>
رسيد که در محاربه خندق قوتی جز آب نماند نفس مبارک
</p>
<p>
حضرت از شدّت جوع سنگ بر احشاء مبارک ميبستند شبهه نيست که
</p>
<p>
اين فقر فخر بود و موهبت ربّانی زيرا از عقب غنای
</p>
<p>
ص ٨٧
</p>
<p>
مطلق داشت و مورث ثروت ابدی و عليک البهاء الابهی ع ع"
</p>
<p>
باب هفتادم- در جواب دو سؤال
</p>
<p>
حضرت عبدالبهاء ميفرمايند:
</p>
<p>
عوض محمّد سنگسری عليه التحيّة و الثناء ای بنده جمال
</p>
<p>
ابهی، نامه شما رسيد ابداً فرصت تحرير يک کلمه نيست
</p>
<p>
با وجود اين جواب مختصر مرقوم ميگردد از عنايت خفيّ الالطاف
</p>
<p>
رجا مينمايم که در جميع اعمال حسنه و خدمات مستحسنه موفّق
</p>
<p>
گردی و اميدم چنانست که عاقبت صلح عمومی تقرّر يابد
</p>
<p>
کواکب آسمانی هر يک را خلقی مخصوص اين کرهارض که
</p>
<p>
بالنسبه بينهايت صغير است خالی و بيهوده نه تا چه رسد
</p>
<p>
بآن اجسام درّی درخشنده عظيمه و در قرآن صريح است
</p>
<p>
و من آياته خلق السموات و الارض و ما بثّ فيهما من دابّة
</p>
<p>
فيهما ميفرمايد نه فيها صريح است که در هر دو خلق
</p>
<p>
ذيروح موجود زيرا دابّه ذيروح متحرّک است با وجود اين
</p>
<p>
صراحت کسی تا بحال ملتفت نشده امّا مکاشفات يوحنّا
</p>
<p>
آن بيست و چهار نفر بعد جمعياً کشف خواهد شد حال ممکن
</p>
<p>
نه بجميع احبّا تحيّت ابدع ابهی برسان و عليک البهاء
</p>
<p>
الابهی ٧ رجب ١٣٣٩ طبريا عبدالبهاء عباس
</p>
<p>
باب هفتاد و يکم- در جواب سؤال از شدّ رحال. حضرت
</p>
<p>
عبدالبهاء ميفرمايند قوله الاحلی:
</p>
<p>
ص ٨٨
</p>
<p>
"در بشارات نازل که شدّ رحال برای زيارت قبور جايز نه
</p>
<p>
مقصد اين است از کشوری بکشوری محض زيارت قبور جائز نه
</p>
<p>
ملاحظه مينمائيد که شدّ رحال چقدر سبب اشتغال گشته
</p>
<p>
و اين حکم عمومی است مگر مواقع منصوصه ولکن هر مرقد منوّری
</p>
<p>
از شهداء و غير شهداء از احبّا در هر مملکتی هست بايد
</p>
<p>
نهايت احترام را مجری داشت و زيارتش سبب روحانيّت
</p>
<p>
و نورانيّت قلوب ميگردد و عليک البهاء الابهی ٩ رمضان ١٣٣٩ 
</p>
<p>
حيفا عبدالبهاء عباس" انتهی
</p>
<p>
باب هفتاد و دوم- لوح مبارک در جواب سائل از چهار روز نابر زردشتيان
</p>
<p>
حضرت عبدالبهاء ميفرمايند قوله الاحلی:
</p>
<p>
طهران بواسطه جناب امين جناب کيومرث پورخسرو عليه بهاء الله الابهی
</p>
<p>
هو الله
</p>
<p>
ای بنده ديرين پروردگار، نامه تو رسيد مضامين مانند شهد
</p>
<p>
و انگبين بود و معانی بسی دلبند و دلنشين زيرا برهان
</p>
<p>
فيض آسمانی بود و دليل بخشش ربّانی الحمد لله نور هدايت
</p>
<p>
درخشيد و شبستان دل مانند آئينه منوّر گرديد راز آسمانی
</p>
<p>
هويدا شد و پرتو نورانی پديدار گشت اين است بخشش
</p>
<p>
خداوند يکتا و ريزش ابر رحمت پروردگار. در خصوص چهار
</p>
<p>
ص ٨٩
</p>
<p>
روز ماه سؤال نموده بودی که چگونه در کيش حضرت زردشت
</p>
<p>
ممتاز گشت و برياضت و نياز اختصاص يافت اين ماه پارسی
</p>
<p>
بقياس ماه قمری است در هر ماه روز دوم جلوه ماه است زيرا
</p>
<p>
در اکثر اوقات روز اوّل پنهان و اين رمز آنست که ماه آسمان
</p>
<p>
الهی در بدايت ظهور ندارد بعد جلوه نمايد و دوازده
</p>
<p>
اشاره بآنست که ماه آسمانی هر ماهی يک دوره دوازده برج
</p>
<p>
سير نمايد و اين دوره تمام است همچنين ماه حقيقی در زمانی
</p>
<p>
در دوازده برج دوازده اسباط دوازده حواری دوازده امام
</p>
<p>
تجلّی داشت و چهارده با دو و دوازده چون جمع شود
</p>
<p>
بيست و هشت شود و اين منازل قمر است که در ظرف يک ماه
</p>
<p>
اين منازل را طی نمايد و همچنين منازل ماه معانی در
</p>
<p>
بيست و هشت حرف است. و امّا عدد بيست و يک اشاره
</p>
<p>
بعدد واحد حضرت اعلی و حروف حيّ است و چون دو بر
</p>
<p>
آن بيفزائی اشاره برآنست که طلوع ثانوی يعنی ظهور مرّة
</p>
<p>
اخری اشراق شمس حقيقت تجلّی جمال مبارک است نوزده با
</p>
<p>
دو بيست و يک ميشود اين چهار روز لهذا ممتاز است و
</p>
<p>
فرموده‌اند بايد بنعم روحانی و مائده آسمانی پرداخت و عليک البهاء الابهی ع ع.
</p>
<p>
باب هفتاد و سوم- در شرح آيه اوّل تورات
</p>
<p>
حضرت عبدالبهاء جلّ ثنائه در لوح جذّاب ميفرمايند
</p>
<p>
ص ٩٠
</p>
<p>
قوله الاحلی:
</p>
<p>
عشق آباد مرو حضرت آقا عزيز الله جذّاب عليه بهاء الابهی
</p>
<p>
هو الله
</p>
<p>
ای عزيز عبدالبهاء، نامه شما رسيد و اشعار آبدار ملاحظه
</p>
<p>
گرديد سؤالی که فرموده بوديد بسيار دقيق و عميق است
</p>
<p>
بيان بليغ لازم دارد وجود بر دو قسم است وجود علمی
</p>
<p>
و وجود عينی کائنات قبل از وجود عينی وجود علمی داشتند
</p>
<p>
يعنی معلومات حقّ بودند بعد وجود عينی يافتند يعنی
</p>
<p>
تحقّق در خارج شد بصر تعلّق بوجود علمی ندارد تعلّق
</p>
<p>
بوجود عينی دارد يعنی بصر در عالم وجود به شيئی غير موجود
</p>
<p>
تعلّق نيابد بايد وجود خارجی داشته باشد تا بصر بآن
</p>
<p>
تعلّق يابد اسم بصير غير اسم عليم است کاينات معلومات
</p>
<p>
حقّ بودند ولی اسم بصير تعلّق بحقايق اشياء نداشت
</p>
<p>
چون در عالم وجود تحقّق يافت اسم بصير بآن تعلّق گرفت
</p>
<p>
اين مسئله بسيار دقيق است بسيار تأمّل فرمائيد من باب
</p>
<p>
مثل ذکر ميشود صور علميّه که در حيّز ادراک شماست بصر
</p>
<p>
شما باو تعلّق ندارد چون در خارج آن صور علميّه تحقّق
</p>
<p>
يابد بصر شما بآن تعلّق گيرد و ديگر آنکه علم بر دو قسم است
</p>
<p>
يکی علمی که تعلّق بذات دارد علم ذاتی الهی است
</p>
<p>
آن عين ذات است ممتاز از ذات نيست چرا در آن مقام
</p>
<p>
ص ٩١
</p>
<p>
وحدت صرفه است و ذات عبارت از جميع اسماء و صفاتست
</p>
<p>
آن علم ذاتی الهی لا يدرک است و علم ديگر در حيّز فعل
</p>
<p>
است يعنی عين معلومست و آن تحقّق در خارجست بصر
</p>
<p>
تعلّق بشیء موجود يابد نه بشیء معدوم تعلّق علم
</p>
<p>
بشیء غير موجود ممکن است امّا بصر محال است اينست که
</p>
<p>
ميفرمايد چون خلق فرمود ديد که نيکوست و واقفين اسرار
</p>
<p>
الهی برآنند که علم بر دو قسم است يک قسم ادراک شیء است
</p>
<p>
بدون صورت متمايزه در ذهن اين علم ذاتی است و علم ثانی
</p>
<p>
علم صوريست و آن علم علم شهوديست و آن عبارتست از
</p>
<p>
ادراک شیء مع صورته المتمايزة فی الذهن اين مشاهده 
</p>
<p>
حقّ عبارت از علم شهوديست امّا علم وجودی آن عين ذات
</p>
<p>
حقّست مانند ذات حقّ ادراک نشود و بکنه حقيقتش کسی
</p>
<p>
پی نبرد بسيار تعمّق لازم است تا باين لطيفه معانی
</p>
<p>
انسان پی ببرد شما علم باين داريد که
</p>
<p>
در هويّت اين حبّه شجری عظيم موجود لکن بصر آنرا نبيند
</p>
<p>
مگر وقتی که انبات شود و شجر گردد. از اين مثل حقيقت
</p>
<p>
مسئله واضح و عيانست پس عبارت تورات منافی علم الهی نيست
</p>
<p>
که محيط بحقايق اشياست و عليک البهاء الابهی ع ع. انتهی
</p>
<p>
هو الله
</p>
<p>
ص ٩٢
</p>
<p>
يا ايّها السائل البارع الصادع فاصعد الی معارج الحکم
</p>
<p>
الربّانيّة ثمّ ادخل فی جنّة الروحانيّة الالهيّة و استظلّل فی
</p>
<p>
ظلال شجرة المبارکة الّتی غرست فی بحبوحة الفردوس
</p>
<p>
لتساقط لک ثمرة جنيّة عرفانيّة و تشهد آيات ربّک فی هذه
</p>
<p>
الروضة المبارکة الّتی قدّر الله فيها ما لا رأت عين و لا سمعت
</p>
<p>
اذن بما کانت مستورة عن الانظار و مخفيّة عن الابصار
</p>
<p>
الّا من اشهده الله ملکوت الروح و جعله علی الصراط المستقيم
</p>
<p>
مستقيماً ثمّ اعلم بانّ مسئلة الّتی سئلت عنها انّ لها شروح
</p>
<p>
و تفاسير لا يمکن اليوم بيانها و لا تقدر الآذان ان تسمعها
</p>
<p>
لانّ النفوس محجوبة بحجب الظلام و الابصار ضربت عليها
</p>
<p>
غشاوة من النار کيف يقتدر هذه الطيور المجروحة بسهام
</p>
<p>
البغضاء ان تطير فی هواء المعانی و البيان او تترنّم ببدايع
</p>
<p>
الالحان علی الافنان ولکن لمّا وجدت حضرتک ظماناً الی
</p>
<p>
کوثر معرفة الله و عطشاناً الی معين الصافی العذب الجاری
</p>
<p>
فی جنّة الاحديّة لذا اشتاق قلبی ان اذکر لحضرتک کلمة
</p>
<p>
ممّا القی الله فی قلوب المخلصين فاعلم بانّ الارواح تنقسم
</p>
<p>
بروح حيوانيّة و روح انسانيّة و روح رحمانيّة و روح لاهوتيّة
</p>
<p>
فامّا روح الحيوانيّة الّتی مشترک بين الانسان و الحيوان
</p>
<p>
انّها فانية فی ذاتها و معدومة عند انعدام الاجساد
</p>
<p>
ص ٩٣
</p>
<p>
و اضمحلال الاجسام لانّها من موادّ العناصر فلمّا کانت
</p>
<p>
مادّتها قابلة للانعدام و متغيّرة فی تتابع الازمان فلا بدّ انّها
</p>
<p>
تفنی و امّا روح الانسانيّة عبارة عن النفس الناطقة الّتی
</p>
<p>
يمتاز بها الانسان عن الحيوان انّها ليست من عوالم
</p>
<p>
العناصر الجسمانيّة بل هی من موادّ روحانيّة لا يعتريها
</p>
<p>
الفساد و هی معذّبة بما انحجبت عن الله ربّها و احتجبت
</p>
<p>
عن مشاهدة بارئها و ادراک آيات موجدها فی عوالم
</p>
<p>
الانفس و الآفاق و هی متصرّفة بذاتها فی ادراک کلّشیء
</p>
<p>
و محيطة بحقايق الممکنةعلی ما هی عليها ان تتوجّه الی
</p>
<p>
مرکز الهدی بين ملأ الانشاء و الّا تنزل فی درکات الجهل
</p>
<p>
و العمی و تهبط فی طبقات السفلی من الضلالة و الغوی
</p>
<p>
و امّا روح الرحمانيّة الّتی من امر الله فهی عبارة عن
</p>
<p>
القوّة القدسيّة و التأييدات الربّانيّة و التوفيقات الصمدانيّة
</p>
<p>
و المعارف الالهيّة و العلوم السماوية الّتی يؤيّد الله بها من
</p>
<p>
يشاء من عباده الصالحين و بها يحصل لهم الکاشفات
</p>
<p>
الغيبيّة و المشاهدات اللاريبيّة و يفوزون بالرحمة الکاملة
</p>
<p>
السابقة و النعمة السابغة و يدخلون فی جنّة الاحديّة
</p>
<p>
و الحديقة الصمدانيّة و يطربون و يحبرون بما اعطاهم الله
</p>
<p>
من فضله و يشکرونه علی نعمه و آلائه و امّا روح اللاهوتيّة
</p>
<p>
فهی جوهرة قدسيّة و کلمة تامّة و آية کاملة و سرّ الوجود
</p>
<p>
ص ٩٤
</p>
<p>
و الحقيقة المکنونة عن اعين کلّ وجود و هی القلم الاعلی
</p>
<p>
و النفس الرحمانيّة و ظهور الحقّ عن مشرق الابداع و شمسه
</p>
<p>
فی مطلع الاختراع فهذه مختصّة بالانبياء فی عوالم الانشاء
</p>
<p>
و من غير هذه الارواح الّتی بيّنتها و ذکرتها لحضرتک قد
</p>
<p>
خلق الله ارواحاً لا تعدّ و لا تحصی و منها روحاً نباتيّاً
</p>
<p>
و روحاً ملکوتيّاً و روحاً جبروتيّاً و روحاً عقليّاً و کذلک بين الانبياء
</p>
<p>
ارواح مشترکة و ارواح مختصّة کروح الامين انّها مختصّة
</p>
<p>
بالکلمة العليا و القلم الاعلی محمّد رسول الله صلّی الله
</p>
<p>
عليه و سلّم کما قال الله تعالی نزل به الروح الامين علی
</p>
<p>
قلبک ولکن لو اردنا بيان ذلک لا تکفيه الاوراق و لا يستطيع
</p>
<p>
الآذان تسمعها لذا نختم القول الی هذا المقام و نکتفی
</p>
<p>
به يا ايّها السائل الجليل لعمری لو استنشقت رايحة
</p>
<p>
الوفاء لالقيت عليک کلمة لو تسمعها تطير فی هواء تسمع من
</p>
<p>
هزيز ارياحه بانّه لا اله الّا هو ولکن حينئذ کلّت السن
</p>
<p>
بلابل الحقّ عن بدايع النفحات بل تسری حکم ربّانيّة من
</p>
<p>
القلوب الی الصدور کسريان الروح فی النفوس نعم ما قال
</p>
<p>
و لقد خلوت مع الحبيب و بيننا سرّ ارقّ من النسيم اذا سری انتهی
</p>
<p>
باب هفتاد و پنجم- در تبيين آيه مبارکه کلمات مکنونه
</p>
<p>
در لوح شيراز مؤيّد نازل قوله الاحلی:
</p>
<p>
ص ٩٥
</p>
<p>
"و امّا ما سئلت من اللؤلؤ المصون فی الکلم المکنون
</p>
<p>
مخاطباً الی همج رعاع ايّاک ان تحرم نفسک ملکاً لا يزال
</p>
<p>
بسبب من الانزال ای لا تحرم نفسک عن المواهب الالهيّة
</p>
<p>
و المنح الرحمانيّة و العطاء الموفور و الجزاء المشکور بسبب
</p>
<p>
اتّباع الشهوات النفسانيّة و اللذائذ الجسمانيّة و الاحلام
</p>
<p>
الشيطانيّة فالانزال کناية عن اتّباع الشهوات و ارتکاب
</p>
<p>
الخطيئات من ايّ نوع کان و لله الآيات البيّنات" انتهی
</p>
<p>
باب هفتاد و ششم- در معنی کوثر
</p>
<p>
در لوح حاجی آقا محمّد علاقه بند ميفرمايند قوله الاحلی:
</p>
<p>
"کوثر اصلش مشتقّ از کثرت است که بمعنی ازدياد است
</p>
<p>
کوثر الهی اليوم نفحات قدس است که محيی ارواح است" انتهی
</p>
<p>
باب هفتاد و هفتم- در جواب سؤال از انقطاع و اشتغال
</p>
<p>
بکسب و کار در سفرنامه جلد اوّل مسطور است:
</p>
<p>
"در آخر مجلس شخصی پرسيد که با وجودی که امر بانقطاع
</p>
<p>
از دنيا در الواح الهيّه نازل چگونه است که بر هر نفسی کسب
</p>
<p>
و صنعتی فرض شده آيا اين دو ضدّ نيست؟ فرمودند
</p>
<p>
در امر بهاء الله بر هر نفسی اشتغال بصنعت و کسبی فرض
</p>
<p>
است مثلاً من حصيربافی ميدانم و شما صنعت ديگر
</p>
<p>
اين عين عبادت است اگر با نهايت صداقت و امانت باشد
</p>
<p>
ص ٩٦
</p>
<p>
و اين سبب ترقّيست امّا با وجود مشغوليّت اگر قلب تقيّد
</p>
<p>
و تعلّقی باين دنيا نداشته باشد و از حوادث متألّم نگردد
</p>
<p>
نه با ثروت عالم از خدمت نوع انسان ممنوع ماند و نه از فقر
</p>
<p>
محزون شود اين کمال انسانست و الّا در حالت فقر
</p>
<p>
اظهار کرم و با حال ضعف ادّعای عدل نمودن قولی است
</p>
<p>
آسان نه دليل بر تربيت و تذکّر وجود انسان" انتهی
</p>
<p>
باب هفتاد و هشتم- در جواب چند سؤال
</p>
<p>
حضرت عبدالبهاء ميفرمايند قوله الاحلی:
</p>
<p>
مياندوآب جناب آقا ميرزا فضل الله معاون التجار عليه بهاء الله الابهی
</p>
<p>
هو الله
</p>
<p>
ای ثابت بر پيمان، نامه رسيد و عدل و انصاف آن سرور واضح
</p>
<p>
گرديد احبّای الهی بايد قدر اين عدالت بدانند و پيوسته
</p>
<p>
بخدمت پردازند و بجان و دل آرزوی ترقّی ايندولت بنمايند
</p>
<p>
در چنين وقتی که جهان آفرينش فی الحقيقه در جنبش و شورش
</p>
<p>
است و با وجود هجوم اعدا بر آن مظلومان آفاق و مشوّشی
</p>
<p>
افکار حکومت اين عدالت سزاوار ستايش است بلکه آرايش جهان آفرينش.
</p>
<p>
در خصوص اصلاح ذات البين احباب حاجی و ياران الهی
</p>
<p>
مرقوم نموده بوديد اين خبر روح‌پرور بود اميدوارم که
</p>
<p>
ص ٩٧
</p>
<p>
اين دوستی و راستی و آشتی باقی و ثابت و محقّق ماند
</p>
<p>
اللّهمّ حقّق ذلک. در ميان ياران الفت و يگانگی سبب
</p>
<p>
آشنائی بيگانگان گردد و در عموم سرايت نمايد زيرا ياران
</p>
<p>
الهی بمنزله قلب بشرند و آنچه در دل تجلّی نمايد
</p>
<p>
و تجلّيات کند در جميع اعضاء سرايت نمايد بقسمی که ديده
</p>
<p>
بگريد و لب بخندد و سراپا برقص و حرکت آيد. وجود شما
</p>
<p>
در آن شهر سبب خير و دفع ضرّ است و اميدوارم نتايج مشکوره حاصل گردد .
</p>
<p>
کتاب اقدس را بخطّ من ادرک لقاء ربّه زين المقرّبين
</p>
<p>
تطبيق نمائيد و مطبوع در تحت مداخله مرکز نقض طبع
</p>
<p>
شده خطّ جناب زين صحيح است و ادای صلاة من الطلوع
</p>
<p>
الی الزوال مقصد از طلوع فجر است ولی بی‌فکران گمان
</p>
<p>
کنند که طلوع آفتاب است و حال آنکه ميفرمايد "طوبی
</p>
<p>
لمن توجّه فی الاسحار الی مشرق الاذکار" 
</p>
<p>
و در بنيان مشرق الاذکار اگر جميع بلاد اعانت نمايند مقبول.
</p>
<p>
باحبّای الهی محبّت مشتاقانه اين عبد برسان
</p>
<p>
و بگو ای ياران عبدالبهاء، حضرت مسيح روحی له الفداء
</p>
<p>
خطاب بياران خويش ميفرمايد که شما بمنزله نمک عالميد
</p>
<p>
اگر نمک تغيير يابد جهان بچه نمکين شود؟ و حال
</p>
<p>
شما نيز بمنزله روح عالميد اگر ارواح و قلوب بهم ارتباط
</p>
<p>
ص ٩٨
</p>
<p>
و التيام نيابد هيکل عالم بچه چيز التيام و ارتباط جويد؟
</p>
<p>
پس بايد نظر بقصور در حقّ يکديگر ننمائيد اگر نفسی
</p>
<p>
تقصيری نسبت بديگری نمايد بايد ديده خطا پوش باشد
</p>
<p>
و قصور مقصّر را در حقّ خويش بدامن عفو ستر نمايد و در مقابل
</p>
<p>
آن قصور نهايت محبّت و مهربانی مجری دارد تا مقصّر
</p>
<p>
خجل و شرمسار نشود.
</p>
<p>
باری شما ياران منيد و ياران من تخم محبّتی که افشانم
</p>
<p>
بايد آبياری نمايند تا جان خوش گردد و روان روح و ريحان
</p>
<p>
يابد. من از شما راضی و خرسندم شما نيز با يکديگر
</p>
<p>
مهرپرور باشيد تا تأييدات ملکوت ابهی رسد و جان قوّت ديگر يابد. 
</p>
<p>
ای بنده مشتاق، هنوز دفتر اسماء احبّای مياندوآب
</p>
<p>
نرسيده و من نيز فرصت نگارش بهر يک ندارم لهذا بجميع
</p>
<p>
اين پيام مرقوم را برسان و اشتياق مرا بيان کن و عليک البهاء الابهی ع ع
</p>
<p>
باب هفتاد و نهم- شامل دو لوح که متضمّن جواب سؤالاتست
</p>
<p>
لوح اوّل: 
</p>
<p>
حضرت عبدالبهاء ميفرمايند قوله الاحلی: 
</p>
<p>
"در خصوص ناقه صالح سؤال نموده بوديد عبدالبهاء
</p>
<p>
فرصت قرائت عشر مکاتيب متوارده ندارد تا چه رسد
</p>
<p>
ص ٩٩
</p>
<p>
باجوبه مفصّله و مشاغل سائره نيز بی‌حد و پايان با وجود
</p>
<p>
اين کجا فرصت تفسير آيات و تأويل کلمات و توضيح اشارات
</p>
<p>
و تشريح بشارات کتب منزله سابقه دارد هر روز البتّه
</p>
<p>
صد سؤال وارد و جواب ميطلبند لهذا اين عبد باهمّ
</p>
<p>
پرداخته که لزوم قطعی دارد و جواب مينگارد و سؤالات
</p>
<p>
سائره را بوقت مرهون موکول مينمايد
</p>
<p>
ناقه صالح در آثار مبارک اشاره است که نفس مقدّس
</p>
<p>
صالح بود و از لبن معانی که پستان رحمانی آن وجود
</p>
<p>
مبارک است رزق روحانی و لبن رحمانی نازل امّا نفوس
</p>
<p>
خبيثه آن ناقه الهيّه را پی نمودند و انکار کردند و تکذيب
</p>
<p>
نمودند و بعذاب اليم حرمان و کفران و طغيان گرفتار شده بهلاکت ابدی افتادند. 
</p>
<p>
و امّا آن چشمه چشمه حيات اين جهان بود و من الماء
</p>
<p>
کلّ شیء حيّ آن قوم عنود خواستند که زندگی اين جهان
</p>
<p>
فانی بتمامه شايان ايشان باشد لهذا بانکار و استکبار
</p>
<p>
و اذيّت و اضطهاد قيام کردند و آن ناقه الهی را پی نمودند
</p>
<p>
و چون آن ناقه الهی را انکار کردند نتيجه و اثر آنحضرت
</p>
<p>
از ميان آن قوم خروج نمود و غائب گرديد. اين است که
</p>
<p>
مذکور است که نتيجه ناقه را بکوه و صحرا نهاد و غائب گرديد
</p>
<p>
و آن قوم بخسران ابدی افتادند و بانعدام سرمدی مبتلا
</p>
<p>
ص ١٠٠
</p>
<p>
گشتند محو و نابود شدند نه ثمری و نه اثری نه ذکری
</p>
<p>
و خبری و نه حياتی و بقائی لا تسمع لهم صوتاً و لا رکزاً" انتهی
</p>
<p>
لوح اسم اعظم :
</p>
<p>
حضرت عبدالبهاء ميفرمايند قوله الاحلی:
</p>
<p>
هو الله
</p>
<p>
مدّتی است مديد که آن جناب در پاريس بخدمت مشغوليد
</p>
<p>
هر چند زحمت و مشقّت بسيار است ولی خدمت پروردگار
</p>
<p>
است و اکمال فنّ طبابت آن ديار لهذا سزاوار شکرانه
</p>
<p>
است بايد نهايت شکرگزاری را از حصول اين موهبت
</p>
<p>
مجری دارند زيرا بعون و عنايت حقّ اسبابی چنين فراهم
</p>
<p>
آمد که شما در پاريس باشيد و نفس نفيس را فدای امر الهی
</p>
<p>
نمائيد. با جناب آقا سيّد اسد الله بنهايت مدارا رفتار
</p>
<p>
کنيد تا مير ناصر بيايد پيش از وصول مير ناصر حرکت شما
</p>
<p>
جائز نه اين شخص در نزد عبدالبهاء بسيار عزيز است
</p>
<p>
زيرا از سادات خمسه است که در ايّام مبارک همواره الطاف
</p>
<p>
جمال قدم شامل حال بود توقيعات اسم اعظم متعدّد
</p>
<p>
در حقّ ايشان صادر اين قضيّه حاصله عوارض از شدّت تفکّر
</p>
<p>
و تدبّر و سعی و کوشش در امور حاصل گرديد و حکمت بالغه
</p>
<p>
در اين عنقريب ظاهر خواهد شد. 
</p>
<p>
ص ١٠١
</p>
<p>
و امّا شروح ( مسيو انژل من ) در خطوط فصّ نگين اسم
</p>
<p>
اعظم هر چند بدرجه‌ای مقارن حقيقت است ولی بايد که
</p>
<p>
تعمّق زياد نمايند و تدبّر کلّی فرمايند زيرا مرکّب از دو باء
</p>
<p>
است و چهار هاء شرح باء در تفسير بسم الله
</p>
<p>
الرحمن الرّحيم مرقوم گرديده بسيار مفصّل است در اين
</p>
<p>
نامه نگنجد رجوع شود بآن. تکرّر باء اشاره بمقام
</p>
<p>
غيب و شهود است و امّا چهار هاء که ارکان اربعه
</p>
<p>
بيت توحيد است و عددش متمّم عشره است زيرا يک
</p>
<p>
با دو سه سه و سه شش شش و چهار ده و اشاره
</p>
<p>
باين مقام در آيه قرآن است که ميفرمايد و اتممناها
</p>
<p>
بعشر. باری هاء را عدد پنج است و اين هاء هاء
</p>
<p>
هويّت و حقيقت رحمانيّه است در عدد پنج که عدد باب است
</p>
<p>
ظاهر و آشکار است لهذا در فصّ نگين اعظم باء با هاء
</p>
<p>
ترکيب شده است و همچنين اسم اعظم از آن نقش ظاهر
</p>
<p>
و عدد اسم اعظم نه است چون نه را که عدد بهاء است
</p>
<p>
در باب که عدد پنج است ضرب نمائيد نه پنج است
</p>
<p>
که چهل و پنج گردد و همچنين پنج را که عدد باب است
</p>
<p>
در نه ضرب کنی که عدد بهاء است چهل و پنج است
</p>
<p>
و اين عدد با عدد آدم مطابق است و همچنين مفردات
</p>
<p>
نه را چون جمع کنی چهل و پنج است يک و دو سه
</p>
<p>
ص ١٠٢
</p>
<p>
سه و سه شش شش و چهار ده ده و پنج پانزده
</p>
<p>
پانزده و شش بيست و يک بيست و يک و هفت بيست و هشت
</p>
<p>
بيست و هشت و هشت سی و شش سی و شش و نه چهل و پنج
</p>
<p>
و همچنين چون عدد باب را جمع کنی پانزده گردد:
</p>
<p>
يک و دو سه سه و سه شش شش و چهار ده ده و پنج
</p>
<p>
پانزده مطابق عدد حوّا است و موافق حديث
</p>
<p>
انا و علی ابوا هذه الامّة مقصد از آدم حقيقت فائضه
</p>
<p>
متجلّيه فاعله است که عبارت از ظهور اسماء و صفات الهيّه
</p>
<p>
و شئونات رحمانيّه است و حوّا حقيقت مقتبسه مستفيضه
</p>
<p>
مستنبئه منفعله است که منفعل بجميع صفات و اسماء الهيّه
</p>
<p>
است . باری اين ادنی رمزی از ترکيب اسم اعظم در فصّ نگين رحمانيست.
</p>
<p>
و همچنين ملاحظه کنيد که سطوح ثلاثه عالم حقّ و عالم
</p>
<p>
امر و عالم خلق است که مصادر آثار است عالم حقّ مصدر
</p>
<p>
فيض جليل است و عالم امر مرآت صافيه لطيف که مستنبأ از
</p>
<p>
شمس حقيقت است و عالم خلق مصدر اقتباس انوار است
</p>
<p>
که بواسطه وسيله کبری المستفيضة من الحقّ و المفيضة علی الخلق حاصل گردد.
</p>
<p>
باری باء حقيقی که حقيقت کلّيه است چون در مراتب
</p>
<p>
ثلاثه از ذروه اعلی تا بمرکز ادنی نزول و تجلّی کرد جامع
</p>
<p>
ص ١٠٣
</p>
<p>
و واجد جميع عوالم شد و در افق عزّت قديمه دو کوکب
</p>
<p>
نورانی ساطع و لامع گرديد کوکبی از يمين و کوکبی
</p>
<p>
از يسار و اين رمز عظيم دو شکلی است که در يسار و يمين
</p>
<p>
اسم اعظم در فصّ نگين محترم ترسيم گرديده و رمز از
</p>
<p>
ظهور جمال ابهی و حضرت اعلی است و هر چند دو شکل
</p>
<p>
يمين و يسار بصورت ستاره است ولی اشاره به هيکل
</p>
<p>
انسانی است که عبارت از سر و دست و دو پاست و عليک البهاء الابهی ع ع. انتهی
</p>
<p>
باب هشتادم- ثبوت زمان
</p>
<p>
حضرت عبدالبهاء ميفرمايند قوله الاحلی:
</p>
<p>
".... زمان و مکان را حکم در عالم جسمانی بود نه جهان
</p>
<p>
الهی علی الخصوص زمان که امر اعتباری است. عالم
</p>
<p>
وجود سرمد است يعنی يکروز بی‌بدايت و نهايت است
</p>
<p>
اين ازمنه باعتبار حرکات و ظهور و غروب کواکب است
</p>
<p>
روز و ماه و سال ثبوت دارد ولی وجود ندارد يعنی
</p>
<p>
سال و ماه و ايّام ثابت است ولی وجود ندارد مانند
</p>
<p>
جهات نظير شرق و غرب و جنوب و شمال ثبوت دارد ولی وجود ندارد " انتهی
</p>
<p>
باب هشتاد و يکم- الواح مرحوم ملّا عبد‌الغنی اردکانی شامل جواب سؤالات :
</p>
<p>
ص ١٠٤
</p>
<p>
بواسطه جناب حاجی آقا محمّد علاقه‌بند
</p>
<p>
يزد جناب ملّا عبد‌الغنی اردکانی عليه بهاء الله
</p>
<p>
هو الله
</p>
<p>
يا من ثبّت الله قلبه علی الميثاق عند ما تجلل نيّر الآفاق
</p>
<p>
بحجاب الغياب، يا ابن ودّی، قد رتّلت آيات شکرک لمولاک
</p>
<p>
بما دعاک و هداک و ثبّت قدماک و امتحنک و ابلاک
</p>
<p>
و آواک و شفاک و نعم المرء العبد الشکور علی الفيض المشکور
</p>
<p>
المتهافت علی مشکاة النور فی هذا العصر المحمود
</p>
<p>
و القرن المسعود و فاز بالرفد المرفود و ورد علی الورد
</p>
<p>
المورود لعمر الله انّه ممّن وفّقه الله بالشهود فی اليوم
</p>
<p>
المشهود ايّها الرجل الرشيد، انّی ادعو ربّی ان يؤيّدک
</p>
<p>
بجند جديد ذی بأس شديد من ملکوته الحديد حتّی
</p>
<p>
تهدی اهل الضلال و تدلّ المشتاقين علی ملکوت الجمال
</p>
<p>
و تنذر الغافلين من سطوة الجلال و تنقد الخائضين فی
</p>
<p>
غمار الهوی و تنجئی التائهين فی بيداء الغوی و تسقی
</p>
<p>
الظماء من ماء السماء و تطعم الجياع من الموائد و الآلاء و
</p>
<p>
تشفی المراض من مزمن الامراض انّ ربّک يدخلک فی
</p>
<p>
رياض الرحمة و يسقيک من حياض الرأفة فی غياض النعمة
</p>
<p>
و انّه لهو الرحمن الرحيم. ای ثابت بر ميثاق، حمد خدا
</p>
<p>
را که آنچه بشارت داده شد يافتی و اخبار واقع گرديد
</p>
<p>
ص ١٠٥
</p>
<p>
و انّ هذا هو البرهان المنير و لقد وقع المترفون فی
</p>
<p>
خسران مبين فسوف تری اعظم من ذلک و يجعلهم الله
</p>
<p>
عبرة للناظرين و ضربت عليهم الذلّة و المسکنة و باءوا بغضب
</p>
<p>
من الله ای يار مهربان، نامه‌ها بعضی رسيد ولی فرصت
</p>
<p>
تحرير نبود البتّه معذور داريد زيرا تعلّق جان و بستگی
</p>
<p>
دل در ميان و وارسته از شبهه و از تصوّر خارج است
</p>
<p>
و الله شاهد علی ذلک از ميزان کلّيه بدعت سؤال نموده
</p>
<p>
بودی بدعت احکامی است که نصّ کتاب نه و بيت العدل
</p>
<p>
عمومی تصديق آن ننمايد امّا بقاع مقدّسه مستحقّ تعظيم و
</p>
<p>
تکريم است زيرا منسوب بشخص جليل و اين تعظيم و تکريم
</p>
<p>
راجع بروح پاکست نه جسم خاک اين محلّ وقتی کوی
</p>
<p>
جانان بود و آن جان پاک در آن مأوی داشت لهذا
</p>
<p>
عاشقان خاک آن کوی را کحل بينش نمايند ولی تعلّق
</p>
<p>
بتراب ندارد بلکه بفيض آفتاب نگرند امّا طلب عون
</p>
<p>
و عنايت و حفظ و صيانت جز بجمال مبارک جائز نه
</p>
<p>
و اگر دون اين باشد منتهی بپرستش خاک گردد .
</p>
<p>
و امّا اکتساب و اجتناء حرام البتّه سبب محرومی گردد
</p>
<p>
زيرا شيئی ممنوع را مقبول شمرده و در قلب تأثير کرده
</p>
<p>
شبهه‌ای نيست که غفلت حاصل شود و اگر مرتکب تائب
</p>
<p>
نگردد منتهی بهلاکت شود .
</p>
<p>
ص ١٠٦
</p>
<p>
امّا سؤال از ابناء غير مشروع نموده بودی بر آنان جرمی
</p>
<p>
نه مجرم فاعل است و محروم از فضل واهب .
</p>
<p>
و امّا خيرات و مبرّات البتّه از برای اموات سبب تهوين
</p>
<p>
سيّئات و تزييد حسنات گردد زيرا نفوس از آن خيرات
</p>
<p>
مستفيد شوند و آن مانند استغفار است و چون ثمر
</p>
<p>
استغفار مسلّم خيرات و مبرّات احسن و اعظم و معنی آيه
</p>
<p>
مبارکه لم حشرتنی اعمی و کنت بصيرا اينست کلّ نفوس
</p>
<p>
بر فطرت اصلی مخلوق لن تری فی خلق الرحمن من تفاوت
</p>
<p>
و کلّ مولود يولد علی فطرة الاسلام و انّما ابواه يهوّدانه
</p>
<p>
و ينصّرانه و يمجّسانه اين حديث برهان واضح بر طهارت
</p>
<p>
فطرت در بدء ايجاد است ولی بسبب ارتکاب مناهی و
</p>
<p>
خوض در بحور ذنوب نامتناهی استعداد اصلی و قابليّت
</p>
<p>
اساس از ميان رود و بصيرت بکوری تبديل گردد و لم
</p>
<p>
حشرتنی اعمی و کنت بصيرا تحقّق يابد مثلاً استعداد
</p>
<p>
اصلی جميع بشر اينست که از شهد منتفع شوند و از سمّ
</p>
<p>
متضرّر نفسی از اين قابليّت و استعداد مستثنی نه ولی
</p>
<p>
بعضی اندک اندک سمّ تناول نمايند و قليلاً قليلاً معتاد
</p>
<p>
گردند تا بدرجه‌ای رسد که شهد فائق فائده نبخشد
</p>
<p>
و سمّ نقيع سبب حيات شود زيرا آنان که معتاد سمومند
</p>
<p>
ترياک را درياق اعظم شمرند و اگر تناول ننمايند هلاک
</p>
<p>
ص ١٠٧
</p>
<p>
گردند و حال آنکه در استعداد اصلی ترياک سبب هلاک
</p>
<p>
بود و شهد معطی حيات اين قابليّت و استعداد فطری
</p>
<p>
بود حال آن قابليّت و استعداد فطری باکتساب جنايات
</p>
<p>
چنان منقلب بقابليّت و استعداد جديد شود که شهد
</p>
<p>
نافع مضرّ گشت و سمّ ناقع مفيد گرديد.
</p>
<p>
ای بنده الهی، هنگام ضوضاء فی الحقيقه با صهر عزيز
</p>
<p>
آقا حسين اخوان صفا بسيار مبتلا شديد تا آنکه نزد
</p>
<p>
رستم يعنی تهمتن ربّانی آمديد و آن شخص محترم
</p>
<p>
با زوجه مکرّمه فی الحقيقه خدمت نمودند و من را راضی
</p>
<p>
کردند و اين عبد بدرگاه احديّت تضرّع و زاری نمايد
</p>
<p>
و بجهت جناب لاری طلب استغفار کند و طلب عفو و آمرزش
</p>
<p>
نمايد اميدوارم که بحر غفران موجی زند و اوساخ عصيان
</p>
<p>
پاک نمايد. کنيز عزيز خدا ضجيع محترمه و صبيّه زهرا و
</p>
<p>
همچنين صبيّه قمر و سليل جليل عبدالخالق و صهر عزيز
</p>
<p>
حاجی شعبان و جناب آقا حسين داماد اخوان صفا
</p>
<p>
هر يک را تحيّت محترمه برسانيد و نهايت نوازش نمائيد
</p>
<p>
و اين عبد بجهت همشيره بزرگ که وفات نمود طلب غفران
</p>
<p>
از حضرت يزدان مينمايم و در وقت مناجات تضرّع و زاری کنم
</p>
<p>
و استدعای موهبت کبری و حصول مغفرت عظمی و دخول
</p>
<p>
در جنّت رضا و وصول بموهبت لقا نمايم. و عليک التحيّة
</p>
<p>
ص ١٠٨
</p>
<p>
و الثناء ع ع.
</p>
<p>
هو الابهی - جناب ملّا عبد الغنی عليه بهاء الله الابهی ملاحظه نمايند :
</p>
<p>
هو الابهی
</p>
<p>
ای بنده درگاه الهی، هر چند تا بحال در مکاتبه فتور
</p>
<p>
و قصور رفت ولی در عالم دل و جان در جميع احيان
</p>
<p>
يادت مونس قلب و ذکرت انيس روح و ريحان بود . ياران
</p>
<p>
الهی حاضر انجمنند و موجود در پيرهن آنی فراغت
</p>
<p>
از يادشان ممکن نيست چگونه فراموش و نسيان راه يابد
</p>
<p>
قسم بآن جمال پرکمال که دل و جان آرزوی جانفشانی
</p>
<p>
در محبّت دوستان الهی دارد و اشتياق و حرقت فراق
</p>
<p>
در نهايت اشتداد است خطوط و رقم در هجران و حرمان
</p>
<p>
اگر چه بهتر همدم است ولی نفحات حدائق قلوب تسلّی
</p>
<p>
نفوس را واسطه اعظم از فيوضات جليله ربّ مجيد چنان اميد
</p>
<p>
است که اين پيک نيک پی نعم القاصد و البريد گردد
</p>
<p>
و در کلّ اوان مشام از نسيم خوش رياض قلوب احبّاء الله
</p>
<p>
عطری استشمام نمايد که رائحه طيبّه‌اش آفاق را حيات
</p>
<p>
باقيه مبذول دارد تا حقيقت مقدّسه و لقد کرمنا بنی
</p>
<p>
آدم در قطب امکان بموهبت بی‌پايان مشهود و عيان
</p>
<p>
گردد آدم در اکوار الهيّه و ادوار مقدّسه رحمانيّه 
</p>
<p>
ص ١٠٩
</p>
<p>
اوّل من آمن است چه که بديع اوّل است و بنی آدم نفوسی
</p>
<p>
هستند که در آن کور در ظلّ آن کلمه رحمانيّه درآيند
</p>
<p>
و بمنزله سلاله و نسل او هستند لهذا و فضّلناه علی کثير
</p>
<p>
ممّا خلق مراد فضيلت اين نفوس است بر سائرين
</p>
<p>
ما عداء نفوسی که بمنزله آباء هستند چه که آن نفوس
</p>
<p>
مستثنا هستند و همچنين نفوسی که از عالم بشريت منسلخ
</p>
<p>
شدند و بصفات ملکوتيّه متّصف گشته‌اند آن نفوس از ملأ
</p>
<p>
عالين و ملائکه مقرّبين محسوبند و بسمت ملکيّت موسوم
</p>
<p>
آن مظاهر اگر چه بظاهر در هيکل بشری مبعوثند ولی
</p>
<p>
فی الحقيقه هويّت مقدّسند و کينونت منزّه اين حقائق
</p>
<p>
مقدّسه نيز مستثنا هستند تفکّر و تأمّل فی هذا التفسير
</p>
<p>
بالايجاز فانّه يغنی عن الاطناب و لو کان لی مجال و قلمی
</p>
<p>
سيّال لفسّرت هذه الآية المبارکة تفسيراً تهتزّ له
</p>
<p>
القلوب و تنشرح به الصدور و تلتذّ باستماعه الآذان فانّه
</p>
<p>
روح الحياة من فؤاد الانسان ولکن ما الحيلة
</p>
<p>
و ما العلاج فانّ الاذان ممدودة ولکن الالسن ممنوعة
</p>
<p>
و الموانع مشهودة و نرجوا من الله ان يفتح علی قلوب
</p>
<p>
الاحبّاء ابواب الفتوح و يشرح بنور معرفته الافئدة
</p>
<p>
و الصّدور و ينطق السنتهم بابدع المعانی بين ملأ النور
</p>
<p>
و البهاء عليک و علی کلّ من ثبّت علی الميثاق و تمسّک
</p>
<p>
ص ١١٠
</p>
<p>
بعروة الوثقی الّتی لا انفصام لها فی يوم
</p>
<p>
الحشر و النّشور فانّ الثبوت علی الميثاق مغناطيس
</p>
<p>
للفيض و الاشراق و جالب کلّ خير فی الآفاق ع ع.
</p>
<p>
انتهی
</p>
</body>
</html>