<!DOCTYPE html><html lang="en" dir="ltr">
<head>
    <meta charset="utf-8"/>
    <title>Title</title>

    <meta name="title" content="مائده آسمانى - جلد دوم"/>
    <meta name="acronym" content=""/>
    <meta name="description" content=""/>
    <meta name="subject" content=""/>
    <meta name="language" content=""/>
    <meta name="created" content="2007-03-21T22:09:00"/>
    <meta name="modified" content=""/>
    <meta name="author" content="حضرت عبدالبهاء"/>
    <meta name="publisher" content="FFA"/>
    <meta name="publisher-url" content="firm-foundation.org"/>
    <meta name="original-language" content=""/>
    <meta name="translator" content=""/>

    <link rel="stylesheet" type="text/css" href="../_assets/global/base.css"/>
    <!-- <link rel='stylesheet' type='text/css' href='assets/{acronym}.css'> -->
</head>

<body>
<p style="direction:rtl;">)لطفاً به کلمات و يا عباراتی که علامت ** در جلوی آن ميباشد رسيدگی شود) 
</p>
<p style="direction:rtl;"><b>(رسيدگی</b><b> </b><b>شد</b>)
</p>
<p style="direction:rtl;">ص ١
</p>
<p style="direction:rtl;">فهرس مفصّل جلد دوّم
</p>
<p style="direction:rtl;">کتاب مائده آسمانی
</p>
<p style="direction:rtl;">مشتمل بر ٨١ باب از اينقرار :  صفحه
</p>
<p style="direction:rtl;">باب اوّل- در بيان معنی حديث علم ٢٧ حرفست ٨
</p>
<p style="direction:rtl;">باب دوم- در باره حرکت آفتاب و زمين ٩
</p>
<p style="direction:rtl;">باب سوم- در باره کواکب مفقوده و برق و ابوين غافلين ١١
</p>
<p style="direction:rtl;">باب چهارم- در باره ترجمه حروف عالين ١٢
</p>
<p style="direction:rtl;">باب پنجم- در باره تجلّی شمس حقيقت ١٣
</p>
<p style="direction:rtl;">باب ششم- در باره ايادی امر الله ١٤
</p>
<p style="direction:rtl;">باب هفتم- در باره غدير خم ١٤
</p>
<p style="direction:rtl;">باب هشتم- در باره شرايط ثبوت ١٤
</p>
<p style="direction:rtl;">باب نهم- لوح مبارک در جواب چند سؤال از اينقرار : ١٥
</p>
<p style="direction:rtl;">١- خوف موسی ٢- عدم امکان حصول مقام انبيا برای خلق
</p>
<p style="direction:rtl;">٣- مقام جناب قدّوس -٤ مقام احبّای الهی
</p>
<p style="direction:rtl;">باب دهم- در باره نعيم و جحيم ١٦
</p>
<p style="direction:rtl;">باب يازدهم- در باره کتاب مبارک بيان ١٦
</p>
<p style="direction:rtl;">ص ٢
</p>
<p style="direction:rtl;">باب دوازدهم- در باره مخابره قلبی ١٧
</p>
<p style="direction:rtl;">باب سيزدهم- در باره کتاب مستطاب اقدس ١٨
</p>
<p style="direction:rtl;">باب چهاردهم- در باره سرّ التنکيس ( بباب ٣١ مراجعه شود) ١٩
</p>
<p style="direction:rtl;">باب پانزدهم- در باره لوح زبرجدی و غيره ٢٠
</p>
<p style="direction:rtl;">باب شانزدهم- در باره معنی آيه لواحة للبشر ٢١
</p>
<p style="direction:rtl;">باب هفدهم- در معنی وحی و الهام ٢٢
</p>
<p style="direction:rtl;">باب هجدهم- در باره اجتماع بنی اسرائيل در بيت المقدّس ٢٢
</p>
<p style="direction:rtl;">باب نوزدهم- در باره انحراف برخی از نفوس ( بباب ٣٢ مراجعه شود ) ٢٣
</p>
<p style="direction:rtl;">باب بيستم- در باره مرتکب معاصی را مقتضای عدل الهی عذابست. ٢٤
</p>
<p style="direction:rtl;">باب بيست و يکم- در باره تأثير خواب ٢٥
</p>
<p style="direction:rtl;">باب بيست و دوم- در باره مجعول بودن عکس سليمانخان ٢٦
</p>
<p style="direction:rtl;">باب بيست و سوم- در باره عظمت حضرت وليّ امرالله ٢٦
</p>
<p style="direction:rtl;">باب بيست و چهارم- در باره چشم زخم ( بباب ٣١ مراجعه شود ) ٢٧
</p>
<p style="direction:rtl;">باب بيست و پنجم- لوح مبارک در جواب نه سؤال از اينقرار: ٢٧
</p>
<p style="direction:rtl;">-١ سمند شاه گشتاسب ٢- چهار خواهش گشتاسب
</p>
<p style="direction:rtl;">-٣ مسئله چاه ٤- روئين تنی اسفنديار ٥- ايّام خمسه
</p>
<p style="direction:rtl;">ص ٣
</p>
<p style="direction:rtl;">-٦ صعود روح انسان ٧- شفاعت حضرت رسول
</p>
<p style="direction:rtl;">-٨ سفره پريان ٩- طلب حاجات در اماکن مقدّسه
</p>
<p style="direction:rtl;">باب بيست و ششم- لوح مبارک در معنی عالم ذر ٣٠
</p>
<p style="direction:rtl;">باب بيست و هفتم- خوردن گوشت ٣١
</p>
<p style="direction:rtl;">باب بيست و هشتم- عبدالله شلمغانی ٣٢
</p>
<p style="direction:rtl;">باب بيست و نهم- در اجرای آرزوی بعضی و حرمان برخی ديگر ٣٢
</p>
<p style="direction:rtl;">باب سی‌ام-  در باره علاج طاعون ٣٣
</p>
<p style="direction:rtl;">باب سی و يکم- جواب هفت سؤال از اينقرار ٣٤
</p>
<p style="direction:rtl;">-١ شواطی رين ٢- سرّ تنکيس ( بباب ١٤مراجعه شود)
</p>
<p style="direction:rtl;">٣- اتّصال نهر اردن ببحر اعظم ٤- جن -٥ صلات کبيره
</p>
<p style="direction:rtl;">٦- روح ٧- مطالب نفوسی و عين الکمال ( بباب ٢٤ مراجعه شود).
</p>
<p style="direction:rtl;">باب سی و دوم- لوح مبارک در جواب سؤالات متعدّده از اينقرار : ٣٥
</p>
<p style="direction:rtl;">-١ انحراف بعضی از نفوس ( بباب ١٩مراجعه شود )
</p>
<p style="direction:rtl;">-٢ تبيين آيه مبارکه کلمات مکنونه که ميفرمايد " در ليل
</p>
<p style="direction:rtl;">جمال هيکل ..." ( بفصل سوم قسمت اوّل مراجعه شود )
</p>
<p style="direction:rtl;">-٣ مقصود از شانه و پر
</p>
<p style="direction:rtl;">باب سی و سوم- در باره بيوفايان ٣٧
</p>
<p style="direction:rtl;">باب سی و چهارم- لوح مبارک در جواب چهار سؤال از اينقرار : ٤٥
</p>
<p style="direction:rtl;">-١ منع از جمع آثار مبارکه جمال قدم با آثار مرکز عهد الهی
</p>
<p style="direction:rtl;">ص ٤
</p>
<p style="direction:rtl;">-٢ شجره آدم ٣- شرارت شمر و معنی قدر -٤ تلاوت زيارتنامه 
</p>
<p style="direction:rtl;">باب سی و ششم- لوح مبارک در باره اينکه عدم ذکر در الواح ٤٢
</p>
<p style="direction:rtl;">مبارکه نفس جواز است .
</p>
<p style="direction:rtl;">باب سی و هفتم- در باره قضيّه عزيز و ذوالقرنين ٤٢
</p>
<p style="direction:rtl;">باب سی و هشتم- در باره جن و ملائکه ٤٣
</p>
<p style="direction:rtl;">باب سی و نهم- لوح مبارک در جواب ٥ سؤال از اينقرار : ٤٧
</p>
<p style="direction:rtl;">-١ سؤال از رئيس ٢- تينا و زيتا ٣- ک ظ
</p>
<p style="direction:rtl;">-٤ ارض حمراء ٥- مقام فنا
</p>
<p style="direction:rtl;">باب چهلم- معنی انّا عرضنا الامانة ... ٤٩
</p>
<p style="direction:rtl;">باب چهل و يکم- مقصود از ٢٤ پير که در کتاب يوحنّا مذکور است. ٥٠
</p>
<p style="direction:rtl;">باب چهل و دوم- امام دوازدهم ٥٠
</p>
<p style="direction:rtl;">باب چهل و سوم- در باره دستور تبليغ و دادن کتب بمبتدی. ٥٢
</p>
<p style="direction:rtl;">باب چهل و چهارم- ترجمه کتاب اقدس و جمع آوری خوارق عادات . ٥٣
</p>
<p style="direction:rtl;">باب چهل و پنجم- وظايف محافل روحانية و شارعيّت بيت العدل و مسئله حقوق٥٤
</p>
<p style="direction:rtl;">باب چهل و ششم- تعدّد زوجات ٥٥
</p>
<p style="direction:rtl;">ص ٥  صفحه
</p>
<p style="direction:rtl;">باب چهل و هفتم- تبيين آيات کلمات مکنونه ٥٦
</p>
<p style="direction:rtl;">باب چهل و هشتم- لوح مبارک در باره مجعولات نقطة الکاف ٥٧
</p>
<p style="direction:rtl;">باب چهل و نهم- لوح مبارک در باره حرمت افيون و مسئله ٥٨
</p>
<p style="direction:rtl;">ثواب و عقاب و دليل بر قدم ذاتی امکانی
</p>
<p style="direction:rtl;">باب پنجاهم- لوح مبارک در باره جواب سؤالات : ٥٩
</p>
<p style="direction:rtl;">-١ نيّت نامشروع ٢- علم جفر
</p>
<p style="direction:rtl;">باب پنجاه و يکم- ظهور حوادث ناگهانی ٦٠
</p>
<p style="direction:rtl;">باب پنجاه و دوم- مسئله اقتصادی ٦١
</p>
<p style="direction:rtl;">باب پنجاه و سوم- تواريخ فلاسفه و اختلاف اسفار تورات ٦٤
</p>
<p style="direction:rtl;">باب پنجاه و چهارم- در باره اقوال زائرين ٦٨
</p>
<p style="direction:rtl;">باب پنجاه و پنجم- در باره جواب سؤال از آيه لوح حکماء ٦٨
</p>
<p style="direction:rtl;">باب پنجاه و ششم- جواب سؤالات : ٧١
</p>
<p style="direction:rtl;">-١ اصحاب کهف ٢- جن و انسان ٣-حرمت ازدواج موقّت.
</p>
<p style="direction:rtl;">باب پنجاه و هفتم- لوح مبارک در باره امتداد حيات سلف ٧٢ 
</p>
<p style="direction:rtl;">باب پنجاه و هشتم- در تفسير آيه قرآن ايحسب الانسان ان لن نجمع عظامه .... ٧٣
</p>
<p style="direction:rtl;">باب پنجاه و نهم- در تفسير سبع المثانی ٧٤
</p>
<p style="direction:rtl;">باب شصتم- لوح مبارک در جواب نه سؤال از اينقرار : ٧٥
</p>
<p style="direction:rtl;">-١ آيه اصطفينا ٢- حقوق ٣- يوم خمسين الف سنه
</p>
<p style="direction:rtl;">ص ٦
</p>
<p style="direction:rtl;">-٤ من يدّعی امراً ... ( بباب ٦٧مراجعه شود )
</p>
<p style="direction:rtl;">-٥ انذارات ارض طا ٦- نبوّت دانيال ٧- وحش مذکور در انجيل
</p>
<p style="direction:rtl;">٨- شعر سلطان حسين اخلاطی -٩ سرير الطاء
</p>
<p style="direction:rtl;">باب شصت و يکم- نام نهادن اطفال ٧٨
</p>
<p style="direction:rtl;">باب شصت و دوّم- لوح مکتب من يظهره الله ٧٩
</p>
<p style="direction:rtl;">باب شصت و سوم- معنی حديث العلم تمام المعلوم و عيد رضوان. ٨٠
</p>
<p style="direction:rtl;">باب شصت و چهارم- مسئله حمل مريم مادر حضرت مسيح ٨٠
</p>
<p style="direction:rtl;">باب شصت و پنجم- محلّ توجّه در وقت نماز ٨٢
</p>
<p style="direction:rtl;">باب شصت و ششم- شيرينی و تلخی و مقام انسان ٨٢
</p>
<p style="direction:rtl;">باب شصت و هفتم- لوح مبارک در جواب پنج سؤال : ٨٣
</p>
<p style="direction:rtl;">-١ مرقد ملّا عليجان ٢- مرقد سليمانخان ٣- مرقد حضرت طاهره
</p>
<p style="direction:rtl;">٤- ٢٤ نفر دوره مبارک (بباب ٤١ همين فصل مراجعه شود )
</p>
<p style="direction:rtl;">٥- الف سنه ( بباب شصتم مراجعه شود )
</p>
<p style="direction:rtl;">باب شصت و هشتم- روز مبعث حضرت اعلی و يوم شهادت ٨٥
</p>
<p style="direction:rtl;">آنحضرت جلّ سلطانه و يومين مولدين
</p>
<p style="direction:rtl;">باب شصت و نهم- در جواب سائل از فقر و غنا ٨٥
</p>
<p style="direction:rtl;">باب هفتادم- لوح مبارک در جواب دو سؤال : ٨٧
</p>
<p style="direction:rtl;">-١ کواکب آسمانی ٢- مکاشفات يوحنّا و ٢٤ پير ) بباب ٤١ مراجعه شود ) 
</p>
<p style="direction:rtl;">باب هفتاد و يکم- شدّ رحال برای زيارت قبور ٨٧
</p>
<p style="direction:rtl;">باب هفتاد و دوم- چهار روز نابر ٨٨
</p>
<p style="direction:rtl;">باب هفتاد و سوم- معنی آيه اوّل سفر تکوين و اقسام علم ٨٩
</p>
<p style="direction:rtl;">باب هفتاد و چهارم- اقسام ارواح و شرح هر يک ٩٢
</p>
<p style="direction:rtl;">باب هفتاد و پنجم- معنی آيه ملک لا يزالی را .... ٩٤
</p>
<p style="direction:rtl;">باب هفتاد و ششم- در معنی کوثر ٩٥ 
</p>
<p style="direction:rtl;">باب هفتاد و هفتم- انقطاع و اشتغال بکسب و کار ٩٥
</p>
<p style="direction:rtl;">باب هفتاد و هشتم- کتاب اقدس و صلات ٩٦
</p>
<p style="direction:rtl;">باب هفتاد و نهم- شرح نگين اسم اعظم ٩٨
</p>
<p style="direction:rtl;">باب هشتادم- ثبوت زمان ١٠٣
</p>
<p style="direction:rtl;">باب هشتاد و يکم- الواح مبارکه که بافتخار ملّا عبدالغنی اردکانی نازل شده و١٠٣
</p>
<p style="direction:rtl;">جواب سؤالات او در آن الواح مسطور و مثبوت گرديده است.
</p>
<p style="direction:rtl;">فهرس فصل دوم از قسمت اوّل بپايان رسيد
</p>
<p style="direction:rtl;">اينک مطالب مندرجه در ابواب :
</p>
<p style="direction:rtl;">ص ٨
</p>
<p style="direction:rtl;">باب اوّل- در معنی حديث علم ٢٧ حرف است
</p>
<p style="direction:rtl;">حضرت عبدالبهاء جلّ ثنائه ميفرمايند قوله الاحلی :
</p>
<p style="direction:rtl;">نيريز جناب ميرزا آقا خان عليه بهاء الله الابهی :
</p>
<p style="direction:rtl;">هو اللّه
</p>
<p style="direction:rtl;">ای متوجّه بملکوت ابهی، از عدم مجال بجواب مختصر قناعت
</p>
<p style="direction:rtl;">نما مقصود از عبارت حديث حرف ملفوف نيست مقصود
</p>
<p style="direction:rtl;">اينست که آنچه در قرون اولی از فضائل عالم انسانی بحيّز
</p>
<p style="direction:rtl;">ظهور پيوست و در عرصه شهود جلوه نموده از علوم و فنون و
</p>
<p style="direction:rtl;">مخترعات و اکتشافات و مشروعات و اسرار کائنات و حقايق
</p>
<p style="direction:rtl;">موجودات کلّ بمنزله دو حرفست امّا آنچه بعد از ظهور
</p>
<p style="direction:rtl;">قائم ظاهر خواهد شد از اسرار عالم و حقائق اشياء و صنايع
</p>
<p style="direction:rtl;">و بدايع و معلومات عالم انسانی و سرّ مکنون و رمز مصون بمنزله
</p>
<p style="direction:rtl;">بيست و پنج حرف چنانچه ملاحظه مينمائی که بعد از
</p>
<p style="direction:rtl;">ظهور قائم چه امور عظيمه حاصل شده است که جميع آنچه
</p>
<p style="direction:rtl;">در سابق معلومات عالم انسانی بود مقابلی با يکی از آن نمينمايد
</p>
<p style="direction:rtl;">در مادّيّات ملاحظه کن که عنوان روحانيّاتست مثلاً جميع
</p>
<p style="direction:rtl;">اختراعات عالم انسانی و اکتشافات مادّی در قرون اولی
</p>
<p style="direction:rtl;">مقابلی بيک قوّه تلغرافی فنوغرافی فتوغرافی تلفون قوّه کهربائی
</p>
<p style="direction:rtl;">و مخابره بدون وسايط سيم نميکند و قس علی ذلک و عليک البهاء الابهی عبدالبهاء عباس .
</p>
<p style="direction:rtl;">ص ٩
</p>
<p style="direction:rtl;">و در لوح ميرزا تقی خان قمی نازل قوله الاحلی :
</p>
<p style="direction:rtl;">"امّا حديث وارد که در ايّام سابق دو حرف صادر ولی
</p>
<p style="direction:rtl;">در ايّام قائم جميع حروف ديگر ظاهر گردد مقصود اينست که
</p>
<p style="direction:rtl;">آنچه از آثار و علوم و احکام و قانون و بدايع و صنايع و کمالات
</p>
<p style="direction:rtl;">عالم انسانی در ايّام سابق ظاهر شده بمنزله دو حرف بوده
</p>
<p style="direction:rtl;">ولی در اين ظهور بديع و بروز کنز منيع کمالات و فضائل عالم
</p>
<p style="direction:rtl;">انسانی و علوم و فنون نامتناهی بدرجه‌ای رسد که بمثابه
</p>
<p style="direction:rtl;">جميع حروف ديگر باشد يعنی اين دور بديع از دورهای
</p>
<p style="direction:rtl;">سابق اينقدر امتياز و فرق دارد چنانچه ملاحظه مينمائيد
</p>
<p style="direction:rtl;">که هنوز قرن اوّل است در اينمدّت قليله چقدر اسرار
</p>
<p style="direction:rtl;">کائنات از حيّز غيب بعالم شهود آمده چه سرّهای مکنون
</p>
<p style="direction:rtl;">و رمزهای مصون که در غيب امکان بوده ظاهر شده و چه
</p>
<p style="direction:rtl;">اکتشافها از اسرار و حقائق اشياء تحقّق يافته و چه صنايع
</p>
<p style="direction:rtl;">و بدايع جلوه نموده ديگر ملاحظه نما که من بعد چه خواهد
</p>
<p style="direction:rtl;">شد . باش تا صبح دولتش بدمد اينهمه از نتايج سحر است.انتهی
</p>
<p style="direction:rtl;">باب دوم- در جواب سؤال از حرکت آفتاب و زمين
</p>
<p style="direction:rtl;">از قلم مبارک حضرت عبدالبهاء در لوح نورالله نازل
</p>
<p style="direction:rtl;">قوله الاحلی:
</p>
<p style="direction:rtl;">" در خصوص حرکت آفتاب و زمين مرقوم نموده بودی جميع
</p>
<p style="direction:rtl;">ص ١٠
</p>
<p style="direction:rtl;">کاينات متحرّکست ساکن در ميان نه زيرا حرکت از لوازم
</p>
<p style="direction:rtl;">وجود است و سکون از خصايص عدم يعنی وجودی نيست
</p>
<p style="direction:rtl;">که حرکت نداشته باشد . در الواح الهيّه اين قضيّه صريح
</p>
<p style="direction:rtl;">است که جميع اجسام مضيئه و غير مضيئه حتّی ذرّات کائنات
</p>
<p style="direction:rtl;">متحرّک است يا بالاصاله يا بالتبع امّا يک حرکت نسبی
</p>
<p style="direction:rtl;">در ميانست البتّه جسم صغير متحرّک حول جسم عظيم است
</p>
<p style="direction:rtl;">حرکت ليل و نهار واضح و مشهود است که از ارض است
</p>
<p style="direction:rtl;">برهانش لامع است و دليلش واضح مثلاً جميع اين کره‌های
</p>
<p style="direction:rtl;">نورانيّه در اين فضای نامتناهی در بيست و چهار ساعت
</p>
<p style="direction:rtl;">ما عدا القطبين در مدّت يک شبانه روز دوری زنند و طلوع و
</p>
<p style="direction:rtl;">افولی دارند اين خارج از دو قسم نيست يا جميع را مرکز
</p>
<p style="direction:rtl;">نقطه ارض است و کلّ اين محيط عظيم را در مدّتی قليله که
</p>
<p style="direction:rtl;">عبارت از بيست و چهار ساعت است طيّ نمايند و يا آنکه
</p>
<p style="direction:rtl;">کره ارض در اينمدّت قليله دوری بر محور خويش زند
</p>
<p style="direction:rtl;">اين واضح است که شقّ اخير صحيح است از برای اين
</p>
<p style="direction:rtl;">اجسام نورانيّه نامتناهيه حرکت واحده حول ارض محال
</p>
<p style="direction:rtl;">است و امّا حرکت سنويّه که از آن فصول اربعه تحقّق يابد
</p>
<p style="direction:rtl;">آن نيز بدلائل عقليّه و نقليّه مثبت است که شمس دائماً
</p>
<p style="direction:rtl;">در نقطه احتراق مستقرّ است و ارض منتقل و الشّمس تجری
</p>
<p style="direction:rtl;">لمستقرّ لها ذلک تقدير العزيز العليم يعنی شمس را حرکت
</p>
<p style="direction:rtl;">ص ١١
</p>
<p style="direction:rtl;">مانند آسياب بر محور خويش است و بواسطه آلات و ادوات
</p>
<p style="direction:rtl;">اکتشاف شده است که آفتاب را نيز مانند ماه کلفی و اين
</p>
<p style="direction:rtl;">کلف در مدّت بيست و پنج روز و چيزی نمايان ميشود و غايب
</p>
<p style="direction:rtl;">ميگردد و اين دليل بر آنست که آفتاب بر محور خويش
</p>
<p style="direction:rtl;">متحرّکست نه حرکت سنويّه و نه حرکت ليل و نهار اين
</p>
<p style="direction:rtl;">مباحث رياضيين است ولی ما بايد از شمس حقيقت دم زنيم که
</p>
<p style="direction:rtl;">آن نيّر آسمانی طائف بر حول خويش است نه طائف حول
</p>
<p style="direction:rtl;">نفسی و مستشرق از انوار احدی بل متجلّية بنفسها
</p>
<p style="direction:rtl;">لنفسها و لا تتجلّی بقوّة غيرها و الکلّ يطوفون فی حولها
</p>
<p style="direction:rtl;">و يقتبسون من انوارها و يستمدّون من حرارتها ... " انتهی
</p>
<p style="direction:rtl;">باب سوم- در جواب سه سؤال
</p>
<p style="direction:rtl;">کواکب مفقوده و برق و ابوين غافلين:
</p>
<p style="direction:rtl;">در لوح حسين نراقی نازل قوله الاحلی:
</p>
<p style="direction:rtl;">"از کواکب مفقوده سؤال نموده بودی کوکبی چون از ارض
</p>
<p style="direction:rtl;">بعد ابعد يابد و مانند ذوی الاذناب از کره ارض ابتعاد
</p>
<p style="direction:rtl;">نمايد يعنی در دوره حرکت خويش از کره ارض دور شود
</p>
<p style="direction:rtl;">بظاهر مفقود گردد و همچنين نجوم ذوات الاذناب يعنی
</p>
<p style="direction:rtl;">اختران دمدار که الی الآن ششصد و چيزی برصد آمده‌اند
</p>
<p style="direction:rtl;">آنان جميع چنين‌اند و بديهی و مسلّم شده است که چون
</p>
<p style="direction:rtl;">ص ١٢
</p>
<p style="direction:rtl;">در حرکت خويش از ارض دور شوند پنهان گردند و چون نزديک
</p>
<p style="direction:rtl;">آيند پديدار شوند و امّا مادّه برق قوّه جاذبه و دافعه است
</p>
<p style="direction:rtl;">که چون در روز ابر و باران بيکديگر تصادم نمايند انفجار
</p>
<p style="direction:rtl;">سريع کند و قوّه برقيّه نمايان گردد و چون ضياء برق
</p>
<p style="direction:rtl;">شديد است اطراف روشن و منوّر گردد.
</p>
<p style="direction:rtl;">و امّا ابوين غافلين چون از اين عالم بعالم ديگر انتقال
</p>
<p style="direction:rtl;">کنند از الطاف محروم و از مشاهده محجوب و از فيض ابدی
</p>
<p style="direction:rtl;">ممنوع مانند کور نابينا و کر ناشنوا و مزکوم محروم و چون
</p>
<p style="direction:rtl;">زادگان جان و دل ايشان که مؤمن بالله و موقن بآيات الله
</p>
<p style="direction:rtl;">هستند استغفار کنند و شفاعت نمايند و بدرگاه الهی
</p>
<p style="direction:rtl;">جزع و فزع کنند و خيرات و مبرّات نمايند شايد شفاعت
</p>
<p style="direction:rtl;">ايشان مقبول درگاه کبريا گردد ". انتهی
</p>
<p style="direction:rtl;">باب چهارم- در جواب سؤال از ترجمه حروفات عالين
</p>
<p style="direction:rtl;">در لوح بشير الهی نازل قوله الاحلی:
</p>
<p style="direction:rtl;">"از ترجمه حروفات عالين سؤال نموده بوديد اصل و ترجمه
</p>
<p style="direction:rtl;">هر دو از قلم اعلی صادر" انتهی
</p>
<p style="direction:rtl;">باب پنجم- در جواب سؤال از تجلّی شمس حقيقت
</p>
<p style="direction:rtl;">در لوح ت مشهدی محمّد علی نازل قوله الاحلی:
</p>
<p style="direction:rtl;">"... شمس حقيقت از برج اسد لامع شد و باشدّ حرارت
</p>
<p style="direction:rtl;">در اشرف نقطه ظاهر حال بحسب ظاهر اگر چه آثار باهره
</p>
<p style="direction:rtl;">ص ١٣
</p>
<p style="direction:rtl;">آن طلوع الهی بتمامه در حيّز شهود مشهود نه امّا در حقيقت
</p>
<p style="direction:rtl;">وجود تحقّق يافته و بمقتضای استعداد اين عباد ظاهر و عيان گردد " انتهی
</p>
<p style="direction:rtl;">باب ششم- در جواب سؤال از ايادی امر الله
</p>
<p style="direction:rtl;">در لوح آقا محمّد علی کاشانی نازل قوله الاحلی:
</p>
<p style="direction:rtl;">"از ايادی سؤال نموده بوديد ايادی نفوسی هستند که
</p>
<p style="direction:rtl;">از قلم اعلی تعيينشان صادر و يا از قلم عبدالبهاء باين
</p>
<p style="direction:rtl;">خطاب مخاطب و باين عنوان مشرّف گشتند هر يک بر ميثاق
</p>
<p style="direction:rtl;">الهی ثابت اين عنوان در حقّ او صادق" انتهی
</p>
<p style="direction:rtl;">و در سفرنامه جلد اوّل مسطور است :
</p>
<p style="direction:rtl;">"يکی از خدّام در باره رؤسا و ايادی امر پرسيد فرمودند
</p>
<p style="direction:rtl;">جمال مبارک ريشه اوهام را کند ايادی امر در اينظهور
</p>
<p style="direction:rtl;">باسم و لقب وارث نيستند بلکه نفوس مقدّسه‌ای هستند که
</p>
<p style="direction:rtl;">آثار تقديس و روحانيتشان در قلوب نفوس ظاهر شود و
</p>
<p style="direction:rtl;">دلها بحسن اخلاق و نيّت و عدالت و انصافشان مجذوب
</p>
<p style="direction:rtl;">گردد نفوس خود شيفته اخلاق ممدوحه و صفات مرضيّه
</p>
<p style="direction:rtl;">آنها شود وجوه خود متوجّه شيم و آثار باهره ايشان گردد
</p>
<p style="direction:rtl;">نه لقبی است که بهر که خواهند بدهند نه مسندی است
</p>
<p style="direction:rtl;">که هر که بخواهد وارث شود ايادی امر دستهای حقّند
</p>
<p style="direction:rtl;">پس هر که ناصر و خادم کلمة الله است او دست حقّ است
</p>
<p style="direction:rtl;">ص ١٤
</p>
<p style="direction:rtl;">مراد اين معنی است نه لفظ و عبارت هر کس فانی‌تر است
</p>
<p style="direction:rtl;">در امر الله مؤيّدتر است و هر کس خاضع‌تر مقرّب‌تر ".
</p>
<p style="direction:rtl;">باب هفتم- در جواب سؤال از غدير خم
</p>
<p style="direction:rtl;">در لوح آقا محمّد علی کاشانی نازل قوله الاحلی:
</p>
<p style="direction:rtl;">"از غدير خم سؤال شده بود حکايت غدير خم اينست که
</p>
<p style="direction:rtl;">در حجّة الوداع حضرت رسول در غدير خم که منزلی از منازل
</p>
<p style="direction:rtl;">مابين مدينه و مکّه است کمربند حضرت امير را گرفتند
</p>
<p style="direction:rtl;">و بلند فرمودند و گفتند ايّها النّاس من کنت مولاه فهذا
</p>
<p style="direction:rtl;">علی مولاه اللّهمّ وال من والاه و عاد من عاداه و انصر من
</p>
<p style="direction:rtl;">نصره و اخذل من خذله بعد حضرات حاضرين جميع اذعان
</p>
<p style="direction:rtl;">و تمجيد نمودند حتّی عمر بخّ بخّ لک يا علی لقد اصبحت
</p>
<p style="direction:rtl;">مولای و مولی کلّ مؤمن و مؤمنة گفت ولی بعد فراموش نمودند".انتهی
</p>
<p style="direction:rtl;">باب هشتم- در جواب سؤال از شرايط ثبوت
</p>
<p style="direction:rtl;">در لوح آقا سيّد اسدالله نازل قوله الاحلی:
</p>
<p style="direction:rtl;">"از شروط ثبوت و لوازمات توجّه سؤال نموده بوديد دليل
</p>
<p style="direction:rtl;">ثبوت تخلّق باخلاق اهل تقديس از صدق و امانت و محبّت
</p>
<p style="direction:rtl;">و ديانت و شعله و حرارت و سکون و انقطاع و نشر نفحات الله
</p>
<p style="direction:rtl;">و اعلاء کلمة الله قولاً و عملاً اين نشانه هر بی‌نشانی است و سجيّه هر ثابت بر پيمان" انتهی .
</p>
<p style="direction:rtl;">ص ١٥
</p>
<p style="direction:rtl;">باب نهم- در جواب چند سؤال خوف موسی و رتبه خلق و انبياء
</p>
<p style="direction:rtl;">در لوحی که عنوانش (ای بنده جمال ابهی، مسائلی که
</p>
<p style="direction:rtl;">سؤال نموده بودی) است نازل قوله الاحلی:
</p>
<p style="direction:rtl;">"حضرت موسی خوف از عدم ايمان فرعون داشت نه خوف
</p>
<p style="direction:rtl;">جان چنانچه در قرآن ميفرمايد انّی اخاف ان يفرطون
</p>
<p style="direction:rtl;">ميفرمايد من ميترسم پيش از تبليغ امر پيشی گيرند و تعرّض
</p>
<p style="direction:rtl;">نمايند خوف از طغيان و عصيان داشت نه برای نفس خود
</p>
<p style="direction:rtl;">و امّا مسئله خوف از حبال و عصاهای سحره خوف از اين
</p>
<p style="direction:rtl;">داشت که مبادا تأثير در نفوس نمايد نه خوف از اذيّت
</p>
<p style="direction:rtl;">بر نفس خود و اين حبال و عصا شبهات قوم است حضرت
</p>
<p style="direction:rtl;">موسی از اين خائف بودند که مبادا تأثير در نفوس نمايد
</p>
<p style="direction:rtl;">و امّا امکان حصول مقام انبيا از برای جميع خلق اين ممکن نه
</p>
<p style="direction:rtl;">زيرا خلق بمراتب است مادون ادراک مافوق را ننمايد
</p>
<p style="direction:rtl;">و خلقکم اطواراً سنگ خارا ياقوت حمرا نگردد و خزف و صدف
</p>
<p style="direction:rtl;">لؤلؤ لالاء نشود حضرت قدّوس در ظلّ حضرت اعلی
</p>
<p style="direction:rtl;">بودند نه مستقل لکن حضرت عيسی و حضرت رسول ذات
</p>
<p style="direction:rtl;">مستقل مؤمنين اينظهور بمقام انبياء بنی اسرائيل رسند
</p>
<p style="direction:rtl;">امّا نه انبيای اولوالعزم زيرا آنان ظهور کلّی بودند باری
</p>
<p style="direction:rtl;">مظاهر کلّيّه الهيّه که بالاستقلال اشراق فرمودند مقامی ديگر
</p>
<p style="direction:rtl;">ص ١٦
</p>
<p style="direction:rtl;">دارند و شأنی ديگر هيچ نفس بمقام و رتبه آنان نرسد ".انتهی
</p>
<p style="direction:rtl;">باب دهم- در جواب سؤال از نعيم و جحيم
</p>
<p style="direction:rtl;">در لوحی که عنوانش ( ای بنده الهی دو نامه شما واصل )
</p>
<p style="direction:rtl;">است نازل قوله الاحلی:
</p>
<p style="direction:rtl;">"نعيم روح قرب جمال قديمست و جحيم بُعد از آن نور
</p>
<p style="direction:rtl;">مبين کمال و نقص است و علوّيّت و اسفليّت و نورانيّت و
</p>
<p style="direction:rtl;">ظلمانيّت هر چند روح مجرّد است ولی تجرّدش از عالم
</p>
<p style="direction:rtl;">جسمانی است امّا من حيث هی هی دارنده مراتب و مقام
</p>
<p style="direction:rtl;">عالی و دانی هر چند از رنگ امکان آزاد است ولکن بحسب
</p>
<p style="direction:rtl;">عالم خود او را مراتب و مقامات و شئون نامتناهی و همچنين
</p>
<p style="direction:rtl;">رجوعش الی اللّه رجوع جزء الی الکلّ مانند قطره و دريا نه
</p>
<p style="direction:rtl;">بلکه اين رجوع مانند رجوع طيور بگلشن عنايت ربّ غفور
</p>
<p style="direction:rtl;">ملاحظه نمائيد که ارواح در اوقات تعلّق باجسام در جميع
</p>
<p style="direction:rtl;">شئون از يکديگر ممتازند بعضی در علوّ ادراک و کمالات
</p>
<p style="direction:rtl;">و بعضی در ادنی درجه نقص و مذلّات همچنين بعد از
</p>
<p style="direction:rtl;">رجوع بعوالم الهيّه اين فرق و امتياز موجود " انتهی
</p>
<p style="direction:rtl;">باب يازدهم- در باره کتاب بيان حضرت عبدالبهاء ميفرمايند :
</p>
<p style="direction:rtl;">" ای مناديان ميثاق، در خصوص ترجمه و طبع کتاب بيان
</p>
<p style="direction:rtl;">ص ١٧
</p>
<p style="direction:rtl;">احکامی در بيان موجود که بنصّ کتاب اقدس نسخ گرديده و
</p>
<p style="direction:rtl;">بهائيان را تکليف نصوص قاطعه کتاب اقدس است حال اگر
</p>
<p style="direction:rtl;">کتاب بيان نشر شود و يا ترجمه گردد ملل اجنبيّه حتّی اهل
</p>
<p style="direction:rtl;">ايران گمان نمايند که اساس دين بهائيان آن احکام
</p>
<p style="direction:rtl;">مندرجه شديده در کتاب بيان است و حال آنکه بنصّ قاطع
</p>
<p style="direction:rtl;">کتاب اقدس آن احکام بيان منسوخ و مفسوخ است پس بايد
</p>
<p style="direction:rtl;">کتاب بيان را بعد از انتشار کتاب اقدس در جميع جهات
</p>
<p style="direction:rtl;">ارض و اقاليم عالم نشر داد تا خواننده بداند که آن احکام
</p>
<p style="direction:rtl;">شديده منسوخ و مفسوخ است و پيش از انتشار کتاب اقدس
</p>
<p style="direction:rtl;">و ترجمه‌اش و شهرت احکامش نشر کتاب بيان جايز نه
</p>
<p style="direction:rtl;">و عليکم التحيّة و الثّناء ع ع " انتهی
</p>
<p style="direction:rtl;">باب دوازدهم- مخابره قلبی
</p>
<p style="direction:rtl;">در صفحه ٢٦٧ سفرنامه جلد اوّل چنين مسطور است:
</p>
<p style="direction:rtl;">(در مخابره قلبی و مذاکره بدون زبان پرسيدند فرمودند)
</p>
<p style="direction:rtl;">" واضح است اگر حبيبی دست محبوب را بگيرد معلومست
</p>
<p style="direction:rtl;">چه احساسات حاصل ميشود روی با روی مخابره مينمايد
</p>
<p style="direction:rtl;">دل با دل مذاکره ميکند چنانکه الآن اين نور با چشم انسان
</p>
<p style="direction:rtl;">اين آفتاب با زمين اين ابر با خاک اين نسيم با اشجار
</p>
<p style="direction:rtl;">مخابره مينمايد اين در جميع اشياء جاريست ".انتهی
</p>
<p style="direction:rtl;">ص ١٨
</p>
<p style="direction:rtl;">باب سيزدهم- لوح مبارک در باره کتاب اقدس
</p>
<p style="direction:rtl;">حضرت عبدالبهاء جلّ ثنائه در لوح شريک حاجی امين ميفرمايند قوله الاحلی :
</p>
<p style="direction:rtl;">" ثابت بر پيمانا، ... از کتاب اقدس سؤال نموده بودی
</p>
<p style="direction:rtl;">همين است که طبع شده چند حکم متمّم دارد که باثر قلم
</p>
<p style="direction:rtl;">مبارک است لکن اوراق عبدالبهاء را ناقضين سرقت نمودند
</p>
<p style="direction:rtl;">و آن ورقه نيز در بين آن اوراق است. چند روز پيش از
</p>
<p style="direction:rtl;">صعود جمال مبارک روحی لاحبّائه الفداء عبدالبهاء را امر
</p>
<p style="direction:rtl;">فرموده که اوراقی که در حجره مبارکست جمع نمايد و در جانته
</p>
<p style="direction:rtl;">بنهد بحسب امر مبارک اوراق جمع شد و در دو جانته
</p>
<p style="direction:rtl;">گذاشته شد فرمودند اين اوراق امانت تست اين کلمه از
</p>
<p style="direction:rtl;">فم اطهر صادر شد وصف ندارد که چه حالتی رخ داد بقسمی
</p>
<p style="direction:rtl;">که بيان نتوان نمود جميع اعضاء بلرزه افتاد و اشک مانند
</p>
<p style="direction:rtl;">باران جاری شد در اين خصوص اختصار بهتر زيرا سبب
</p>
<p style="direction:rtl;">شدّت تأثّر شود باری آن دو جانته را در اطاق مبارک
</p>
<p style="direction:rtl;">گذاشتم بردن نتوانستم تا آنکه صعود واقع شد جسد
</p>
<p style="direction:rtl;">مطهّر خواستيم که غسل دهيم ميرزا محمّد علی گفت شايد
</p>
<p style="direction:rtl;">آب تأثيری در اين کند شما اين را بدهيد ما محافظه
</p>
<p style="direction:rtl;">مينمائيم تا غسل اتمام يابد و جسد مطهّر بسبحات مرقد
</p>
<p style="direction:rtl;">مجلّل گردد من در چنان حالتی که ابداً هوش و فکر نبود
</p>
<p style="direction:rtl;">ص ١٩
</p>
<p style="direction:rtl;">و خطور خيانت نفسی ممکن نه تسليم کردم او تسليم ميرزا
</p>
<p style="direction:rtl;">بديع الله نمود که در صندوق خويش بگذارد و محافظه کند
</p>
<p style="direction:rtl;">ولی آنان جميع را ضبط نمودند با جميع امانات و مهرها
</p>
<p style="direction:rtl;">و خاتمهای مبارک و يک ورقه از دو جانته بمن ندادند
</p>
<p style="direction:rtl;">و الی الآن نزد ايشان است ....." انتهی
</p>
<p style="direction:rtl;">باب چهاردهم- الواح مبارکه در باره سرّ تنکيس
</p>
<p style="direction:rtl;">حضرت عبدالبهاء ارواحنا لرمسه الاطهر فداه ميفرمايند قوله الاحلی:
</p>
<p style="direction:rtl;">"قد ظهر سرّ التنکيس لرمز الرّئيس اين اشارت بعبارت
</p>
<p style="direction:rtl;">حضرت شيخ احسائی است که در اخبار بظهور ميفرمايد
</p>
<p style="direction:rtl;">سرّ التنکيس لرمز الرّئيس اين دو معنی دارد يکی سرنگونی
</p>
<p style="direction:rtl;">يعنی انقلاب عظيم حاصل ميشود اعلاکم ادناکم ميشود
</p>
<p style="direction:rtl;">و معنی ثانی مقصد تغيير شديد است يعنی جميع آثار
</p>
<p style="direction:rtl;">و احکام و وقايع از انقلاب و نسخ و تبديل و تغيير و وقايع
</p>
<p style="direction:rtl;">عظيمه که در ظهور قبل گرديد دوباره عود مينمايد طابق النعل بالنّعل " انتهی
</p>
<p style="direction:rtl;">و در لوح ديگر ميفرمايند قوله الاحلی :
</p>
<p style="direction:rtl;">"سؤال از کلمات مبارکه قد ظهر سرّ التنکيس نموده بودی از
</p>
<p style="direction:rtl;">عبارات شيخ احمد مرحوم است و در تفصيل اين رساله
</p>
<p style="direction:rtl;">مرقوم شده و هنوز سواد نگرديده انشاء الله سواد ميشود
</p>
<p style="direction:rtl;">ص ٢٠
</p>
<p style="direction:rtl;">و انتشار مييابد " انتهی
</p>
<p style="direction:rtl;">و در لوح ديگر ميفرمايد قوله العزيز :
</p>
<p style="direction:rtl;">"از سرّ التنکيس لرمز الرّئيس سؤال نموده بوديد اين عبارت
</p>
<p style="direction:rtl;">از جمله عبارات شيخ مرحوم است که در جواب سؤال از قائم
</p>
<p style="direction:rtl;">مرقوم فرموده‌اند جميع فقرات در آن ورقه جوابيّه شيخ
</p>
<p style="direction:rtl;">مفصّل شرح و تفصيل و تفسير شده است و موجود است
</p>
<p style="direction:rtl;">و مقصود اين است که رؤسای شيخيّه کلّ اقرار نمايند که اين
</p>
<p style="direction:rtl;">بيانات را نميفهمند آنوقت آن شرح و تفسير نشر شود يا
</p>
<p style="direction:rtl;">آنکه شرحی رؤسای شيخيّه مرقوم کنند در هر دو صورت جهلشان
</p>
<p style="direction:rtl;">ثابت گردد حال شما باين رؤسا مثل پسر حاجی محمّد
</p>
<p style="direction:rtl;">کريمخان و غيره متّصل و متتابع مراجعت نمائيد که شرحی در
</p>
<p style="direction:rtl;">اين بيانات جناب شيخ مرقوم نمايند و يا آنکه اعتراف بر عدم
</p>
<p style="direction:rtl;">فهم کنند چه که مشهور شد که از حاجی محمّد کريم خان
</p>
<p style="direction:rtl;">سؤال نموده بودند گفته بود که من نمی‌فهمم و هر کس بفهمد
</p>
<p style="direction:rtl;">من خاضع ميشوم ولی لساناً گفته بود بايد خطّاً بنويسد ع ع"انتهی
</p>
<p style="direction:rtl;">باب پانزدهم- لوح مبارک در معنی الواح زبرجدی
</p>
<p style="direction:rtl;">حضرت عبدالبهاء جلّ ثنائه در لوح ميرزا محمّد باقر هشيار
</p>
<p style="direction:rtl;">شيرازی فرموده‌اند قوله الاحلی:
</p>
<p style="direction:rtl;">"سؤال از لوح زبرجدی و لوح محفوظ نموده بودی اين
</p>
<p style="direction:rtl;">ص ٢١
</p>
<p style="direction:rtl;">لوح زبرجدی کتاب عهد است و لوح محفوظ است که
</p>
<p style="direction:rtl;">محفوظ بود و مکنون بود ظاهر و آشکار گرديد و در بواطن
</p>
<p style="direction:rtl;">کتاب عهد لوح زبرجدی مندرج و مندمج است ...."
</p>
<p style="direction:rtl;">(٢٠جمادی الاولی ١٣٣٨ حيفا ) انتهی
</p>
<p style="direction:rtl;">در سفرنامه مبارک مسطور است:
</p>
<p style="direction:rtl;">"و از جمله مطالبی که احباب سؤال کردند معنی الواح
</p>
<p style="direction:rtl;">زبرجدی در کلمات مکنونه بوده فرمودند "مراد لوحی از
</p>
<p style="direction:rtl;">الواح مبارکست و کنايه از اينکه الواح الهيّه را بايد بر
</p>
<p style="direction:rtl;">سنگ‌های گرانبها نقش نمود امّا اصطلاحات شرق است که
</p>
<p style="direction:rtl;">بيضا را بمشيّت و حمرا را بقضا و شهادت و خضرا را
</p>
<p style="direction:rtl;">بمقام تقدير و صفرا را باجرای امور تفسير مينمايند" انتهی
</p>
<p style="direction:rtl;">باب شانزدهم- لوح مبارک در تفسير آيه قرآنيّه لواحة للبشر عليها تسعة عشر
</p>
<p style="direction:rtl;">در لوح ميرزا هاشم صهر شيخ سلمان از قلم مبارک مرکز پيمان
</p>
<p style="direction:rtl;">جلّ ثنائه نازل شده قوله الاحلی:
</p>
<p style="direction:rtl;">"مدلول آيه مبارکه اينست که نار جحيم بشره را يعنی روی
</p>
<p style="direction:rtl;">را دگرگون مينمايد تر و تازگی نميگذارد سوخته و بد رنگ
</p>
<p style="direction:rtl;">مينمايد يعنی نيران اعراض و انکار روی انسان را ميسوزاند
</p>
<p style="direction:rtl;">و تعرف المجرمون بسيماهم ميگردد لطافت و بشاشت و نضارت و
</p>
<p style="direction:rtl;">نور ايمان نميگذارد چنانچه در آيه ديگر ميفرمايد
</p>
<p style="direction:rtl;">ص ٢٢
</p>
<p style="direction:rtl;">و وجوه عليها غبرة ترهقها قترة ميفرمايد در يوم قيامت بر
</p>
<p style="direction:rtl;">بعضی وجوه غبار مينشيند و موکّلين اين نار که نفوس مستحقّه
</p>
<p style="direction:rtl;">را در آتش اندازند در يوم قيامت کبری ١٩ نفرند و آن ١٩
</p>
<p style="direction:rtl;">نفر ملائکه عذابند و عدّه اين نوزده ملائکه عذاب نظير
</p>
<p style="direction:rtl;">عدّه ملائکه رحمتند و خازن جنّت رضوان که حروف حيّ‌اند ".انتهی
</p>
<p style="direction:rtl;">باب هفدهم- لوح مبارک در معنی وحی و الهام
</p>
<p style="direction:rtl;">حضرت عبدالبهاء جلّ ثنائه در لوح ميرزا حسين برادر
</p>
<p style="direction:rtl;">حضرت ورقای شهيد ميفرمايند قوله الاحلی:
</p>
<p style="direction:rtl;">"در خصوص وحی مرقوم نموده بوديد ائمّه اطهار مطالع الهام
</p>
<p style="direction:rtl;">بودند و مظاهر فيض حضرت رحمن وحی اختصاص بحضرت
</p>
<p style="direction:rtl;">رسول داشت لهذا کلام ائمّه اطهار را کلام الهی نگوئيم بلکه بالهام رحمانی دانيم" انتهی
</p>
<p style="direction:rtl;">باب هيجدهم- در باره اجتماع بنی اسرائيل در بيت المقدّس
</p>
<p style="direction:rtl;">حضرت عبدالبهاء جلّ ثنائه ميفرمايند قوله الاحلی:
</p>
<p style="direction:rtl;">هو الابهی
</p>
<p style="direction:rtl;">در خصوص اجتماع سلاله اسرائيل در اورشليم بموجب نصوص
</p>
<p style="direction:rtl;">انبيا سؤال نموده بودند اورشليم و قدس الاقداس هيکل
</p>
<p style="direction:rtl;">مکرّم و اسم اعظم است زيرا آن مدينه الهيّه و شهربند يزدانست
</p>
<p style="direction:rtl;">چه که جامع جميع آلا و نعم و حائز کلّ غنا و ثروت حقيقيّه
</p>
<p style="direction:rtl;">ص ٢٣
</p>
<p style="direction:rtl;">و تحف و زينت معنويّه و مشتمل بر شئون و خصائص حياتيّه
</p>
<p style="direction:rtl;">و محلّ ظهور آثار غريبه ربّانيّه است و اجتماع اسرائيل در آن
</p>
<p style="direction:rtl;">عبارت از آن و بشارت بر آن است که کلّ اسرائيل در ظلّ
</p>
<p style="direction:rtl;">لواء الهی وارد و بر بحر قدم وارد ميگردد چه که اين
</p>
<p style="direction:rtl;">اورشليم الهی که قدس الاقداس در قطبش واقع مدينه
</p>
<p style="direction:rtl;">ملکوتی و شهر آسمانی است شرق و غرب در زاويه‌ای از آن واقع
</p>
<p style="direction:rtl;">ولی با وجود اين بحسب ظاهر نيز اسرائيل در ارض مقدّس
</p>
<p style="direction:rtl;">جمع خواهند گشت و ذلک وعد غير مکذوب مقصود اينست که
</p>
<p style="direction:rtl;">ذلّتی را که اسرائيل در دو هزار و پانصد سال کشيدند حال
</p>
<p style="direction:rtl;">بدل بعزّت سرمديّه خواهد گشت و بظاهر ظاهر نيز عزيز
</p>
<p style="direction:rtl;">خواهند شد بقسمی که محسود اعدا گردند و مغبوط اودّا
</p>
<p style="direction:rtl;">طوبی لهم ثمّ بشری و البهاء عليهم اجمعين ع ع"
</p>
<p style="direction:rtl;">باب نوزدهم- در باره انحراف بعضی از نفوس
</p>
<p style="direction:rtl;">حضرت عبدالبهاء ميفرمايند قوله الاحلی:
</p>
<p style="direction:rtl;">"سؤال فرموده بوديد از نفوسی که وقتی از اهل ايمان
</p>
<p style="direction:rtl;">بودند بعد منحرف شدند که حقيقت حالشان چگونه است
</p>
<p style="direction:rtl;">اين نفوس در بدايت مؤمن بودند ولی بسبب امتحان و افتتان
</p>
<p style="direction:rtl;">منحرف گشتند انّ الحقّ يبدّل النّور بالظّلمة و يبدّل الظلمة
</p>
<p style="direction:rtl;">بالنّور و اين احتجاب منبعث از اخلاق و اعمال است
</p>
<p style="direction:rtl;">و الحقّ يبدّل السيّئات بالحسنات و يبدّل الحسنات بالسيّئات
</p>
<p style="direction:rtl;">ص ٢٤
</p>
<p style="direction:rtl;">مثلاً سراج روشن بوده ولی از ارياح امتحان و افتتان
</p>
<p style="direction:rtl;">خاموش شده صحيح و سالم بوده ولی از باد خزان گرفتار
</p>
<p style="direction:rtl;">علل مزمنه گرديده جسم تر و تازه بوده عظام رميم گشته
</p>
<p style="direction:rtl;">ذلک بما اکتسبت ايديهم و الّا حقّ مهربان است و ملکوت
</p>
<p style="direction:rtl;">غفران و آنچه از پيش اکرام و خيری از آنان صادر عوضی
</p>
<p style="direction:rtl;">بوده اساسی نداشته و لا عبرة فی الاعراض حبطت اعمالهم "انتهی
</p>
<p style="direction:rtl;">باب بيستم- لوح مبارک در باره اينکه مرتکب معاصی را
</p>
<p style="direction:rtl;">مقتضای عدالت عذابست و جواب چند سؤال ديگر:
</p>
<p style="direction:rtl;">حضرت عبدالبهاء جلّ ثنائه در لوح (آباده آقا ميرزا
</p>
<p style="direction:rtl;">بديع الله آگاه خادم حديقة الرحمن ) ميفرمايند قوله الاحلی:
</p>
<p style="direction:rtl;">"هو الله مرتکب معاصی را مقتضای عدل الهی عذاب
</p>
<p style="direction:rtl;">و عقاب است بهر صورتی که باشد زيرا عقوبت مبنی بر اراده
</p>
<p style="direction:rtl;">انسان است نه از برای شير و اخلاق موروثی چه بسيار که
</p>
<p style="direction:rtl;">پدر و مادر در احسن اخلاق و پسر در اسوء اخلاق يا
</p>
<p style="direction:rtl;">بالعکس نوح و کنعان را بخاطر آر و عکرمة ابن ابی جهل
</p>
<p style="direction:rtl;">را ملاحظه کن اين کفايت است امر ديگر که در الواح مذکور
</p>
<p style="direction:rtl;">ظهور صنعت مکتومه است ليلة القدس شبی است که در قشله
</p>
<p style="direction:rtl;">لوحی صادر و همچنين لوحی که بجهت درويش صدقعلی
</p>
<p style="direction:rtl;">نازل شده و جميع احبّا را باتّحاد و اتّفاق دلالت فرمودند
</p>
<p style="direction:rtl;">ص ٢٥
</p>
<p style="direction:rtl;">و اين لوح در ضمن کتابی طبع شده امّا شهادت حضرت
</p>
<p style="direction:rtl;">اعلی روحی له الفداء اگر در ايّام رضوان واقع عيد گرفته
</p>
<p style="direction:rtl;">نميشود . استنباطهای منجّمين يعنی استنباطهائی که
</p>
<p style="direction:rtl;">تعلّق بوقايع خير و شرّ دارد ابداً حکمی ندارد کذب
</p>
<p style="direction:rtl;">المنجّمون بربّ الکعبه ولی استنباطهای فنّی که تعلّق
</p>
<p style="direction:rtl;">بحرکات نجوم دارد مثل خسوف و کسوف و امثالها اين پايه
</p>
<p style="direction:rtl;">و مايه دارد و امّا استنباط از نجوم از ظهور مظاهر مقدّسه
</p>
<p style="direction:rtl;">خارق العاده است دخلی بفنّ نجوم حالی ندارد ... " انتهی
</p>
<p style="direction:rtl;">(١٣ ذيقعده حيفا ١٣٣٩ ) ع ع
</p>
<p style="direction:rtl;">باب بيست و يکم- بيان مبارک در باره تأثير خواب
</p>
<p style="direction:rtl;">در سفرنامه مبارک جلد اوّل مسطور است:
</p>
<p style="direction:rtl;">"يکی از دوستان در مجمع از تأثيرات خواب سؤال نمود که
</p>
<p style="direction:rtl;">مکرّر واقع شده دو نفر در دو محلّ دور از يکديگر در آن واحد
</p>
<p style="direction:rtl;">يکديگر را صدا ميکنند و لحن يکديگر را ميشنوند و ميشناسند
</p>
<p style="direction:rtl;">فرمودند "معلومست ما بين روح انسان و حقايق موجودات
</p>
<p style="direction:rtl;">ارتباطی عظيم است چنانچه گاهی آنچه در خواب می‌بينند
</p>
<p style="direction:rtl;">در بيداری واقع ميشود بلکه در بيداری وقتی که قلب فارغست
</p>
<p style="direction:rtl;">اموری بخاطر ميگذرد که بعد صورت خارجی پيدا ميکند
</p>
<p style="direction:rtl;">پس بين ذهن انسان و آن صورت خارجی ارتباط روحانی است
</p>
<p style="direction:rtl;">ص ٢٦
</p>
<p style="direction:rtl;">و روح دارای قوّه کاشفه است چون اين قوّه معلوم شد
</p>
<p style="direction:rtl;">اين مسائل آسان ميشود با وجود اين مزه اينجاست که
</p>
<p style="direction:rtl;">مادّيون در حالتی که انکار قوّه روحانيّه ميکنند خود مشغول
</p>
<p style="direction:rtl;">کشف طبقات ارضند و غرق قوّه روحانيّه و مدّعی آگاهی از اوضاع آتيه" انتهی
</p>
<p style="direction:rtl;">باب بيست و دوم- لوح مبارک در باره عکس سليمانخان
</p>
<p style="direction:rtl;">حضرت عبدالبهاء جلّ ثنائه ميفرمايند قوله الاحلی:
</p>
<p style="direction:rtl;">"امّا عکس جناب سليمانخان اين عکس تصوّريست نه
</p>
<p style="direction:rtl;">تحقّقی زيرا حضرت سليمانخان شمايل جميل و قامت
</p>
<p style="direction:rtl;">برازنده‌ای داشت و وقتی که او را شمع آجين کردند با سر
</p>
<p style="direction:rtl;">نيزه دو طرف سينه را يعنی ميان جلد و استخوان سوراخ
</p>
<p style="direction:rtl;">کردند و دو شمع زدند و همچنين در دو کتف دو شمع
</p>
<p style="direction:rtl;">زدند اين حقيقت واقع است لهذ اين عکس عکس سليمان
</p>
<p style="direction:rtl;">خان نيست تصوّريست و عليک البهاء الابهی عبدالبهاء عباس"
</p>
<p style="direction:rtl;">باب بيست و سوم- در عظمت حضرت ولی امرالله
</p>
<p style="direction:rtl;">حضرت عبدالبهاء جلّ ثنائه ميفرمايند قوله الاحلی:
</p>
<p style="direction:rtl;">"امّا عن السؤال الذی سألتموه فاعلموا بانّ هذا سرّ مکنون
</p>
<p style="direction:rtl;">و انّه کالجوهرة المخفيّة فی صدفها و امّا عن ظهوره فانّه
</p>
<p style="direction:rtl;">مقدّر من قبل و سوف يأتی الوقت الذی فيه يظهر نوره
</p>
<p style="direction:rtl;">ص ٢٧
</p>
<p style="direction:rtl;">و تتجلّی آثاره و تنکشف اسراره" انتهی
</p>
<p style="direction:rtl;">باب بيست و چهارم- لوح مبارک در باره چشم زخم
</p>
<p style="direction:rtl;">حضرت عبدالبهاء ميفرمايند قوله الاحلی:
</p>
<p style="direction:rtl;">"و امّا در خصوص چشم زخمی يعنی اصابة العين که در عربی
</p>
<p style="direction:rtl;">عين الکمال گويند مرقوم نموده بوديد که چشم شور را آيا اثری
</p>
<p style="direction:rtl;">هست؟ در چشم چنين اثری نيست ولی در تأثير و تأثّر
</p>
<p style="direction:rtl;">نفوس حکمتی بالغه موجود اين من حيث العموم امّا
</p>
<p style="direction:rtl;">نفوس ثابته راسخه مصون از اين حادثه و اگر چنانچه
</p>
<p style="direction:rtl;">نفسی را وهم و تأثيری حاصل شد نود و پنج مرتبه يا الله المستغاث بر زبان راند" انتهی
</p>
<p style="direction:rtl;">(بباب سی و يکم همين فصل نيز مراجعه شود)
</p>
<p style="direction:rtl;">باب بيست و پنجم- لوح مبارک در جواب سؤالات تسعه
</p>
<p style="direction:rtl;">حضرت عبدالبهاء جلّ ثنائه ميفرمايند قوله الاحلی:
</p>
<p style="direction:rtl;">هو الابهی
</p>
<p style="direction:rtl;">کرمان جناب شهريار اسفنديار پارسی. نامه‌ای که
</p>
<p style="direction:rtl;">بتاريخ شهر شعبان ١٣٣٨ مرقوم نموده بوديد رسيد
</p>
<p style="direction:rtl;">سؤالاتی چند فرموده بوديد که شرح و تفسير ميخواهد
</p>
<p style="direction:rtl;">اين بنده درگاه فرصت و مهلتی ندارد که بتحرير جواب
</p>
<p style="direction:rtl;">پردازد اين مختصر که مرقوم ميشود از کثرت محبّت و
</p>
<p style="direction:rtl;">مهربانی است بايد شکرانه خدای يگانه نمائيد که جواب
</p>
<p style="direction:rtl;">ص ٢٨
</p>
<p style="direction:rtl;">نامه نگاشته ميشود ولی در غايت اختصار امّا جواب مفصّل
</p>
<p style="direction:rtl;">در زمانی که مشرّف ميشوی شفاها بيان خواهد شد .
</p>
<p style="direction:rtl;">سؤال اوّل- سمند ارجمند شاه گشتاسب کنايه از مقام
</p>
<p style="direction:rtl;">سير و حرکت آن بزرگوار بود آن سوار بر آن اسب در ميدان
</p>
<p style="direction:rtl;">مکاشفه و شهود جولان ميداد و فرو رفتن چهار پای اسب
</p>
<p style="direction:rtl;">بشکم اشاره بآنست که آن سمند از سير باز مانده بود بعد
</p>
<p style="direction:rtl;">حضرت زردشت ترتيل آياتی نمود که چهار دست و پای اسب
</p>
<p style="direction:rtl;">از شکم بيرون آمد يعنی آن سمند سعادتمند به سير
</p>
<p style="direction:rtl;">و حرکت آمد امّا چهار خواهش حضرت گشتاسب از آنحضرت
</p>
<p style="direction:rtl;">بزرگوار اين واضح و آشکار است که سير در ملأ اعلی بود
</p>
<p style="direction:rtl;">خواب عبارت از آنست که منسلخ از عالم جسمانی باشد
</p>
<p style="direction:rtl;">پر معنوی بگشاد و در عوالم روحانی سير و سياحت فرمود
</p>
<p style="direction:rtl;">و موهبت ثانی را بجاماسب عطا کرد پرده گذشته و آينده
</p>
<p style="direction:rtl;">بدريد و بديده کاشف حقائق اسرار گذشته و آينده کشف
</p>
<p style="direction:rtl;">کرد. امّا زندگی جاويد اين نصيب حضرت شاه خسرو شد
</p>
<p style="direction:rtl;">يعنی حضرت شاه کيخسرو همچنانکه جانش زندگانی جاويد
</p>
<p style="direction:rtl;">يافت نامش نيز حيات ابديّه يافت اينست که آوازه و صيت
</p>
<p style="direction:rtl;">او جهانگير گشت و الی الابد باقی و بر قرار است.
</p>
<p style="direction:rtl;">امّا مسئله چاه نظير مسئله چاه سرّ من رای است اوهام است
</p>
<p style="direction:rtl;">آن بزرگوار بچاه فرو نرفت ولی باوج ماه رسيد امّا
</p>
<p style="direction:rtl;">ص ٢٩
</p>
<p style="direction:rtl;">روئين تنی اسفنديار اشاره از مقام بلنديست که تير
</p>
<p style="direction:rtl;">دشمنان و تيغ بد‌خواهان در آن مقام تأثير ندارد اين
</p>
<p style="direction:rtl;">مقام باسفنديار عنايت شد و ايّام خمسه آزادی ارواح آن نيز
</p>
<p style="direction:rtl;">از حواسّ خمسه است که جانها از حواسّ خمسه ظاهره آزاد
</p>
<p style="direction:rtl;">گردند و بسرّ مکنون و رمز مصون پی برند يعنی رازی که باين
</p>
<p style="direction:rtl;">حواسّ خمسه ادراک نشود بل بمکاشفه روحانی و ديده عقل ادراک گردد.
</p>
<p style="direction:rtl;">و امّا صعود روح انسان بجهان پر فتوح البتّه کشف عالم
</p>
<p style="direction:rtl;">جسمانی را مينمايد زيرا هر رتبه عالی کشف رتبه سافل نمايد
</p>
<p style="direction:rtl;">لکن رتبه سافل کشف رتبه عليا نکند مثلاً انسان از عالم
</p>
<p style="direction:rtl;">خاک بعالم انسانی آمده و عالم انسانی کاشف جهان خاکست
</p>
<p style="direction:rtl;">و هم واقف بعالم نبات و همچنين مطّلع بعالم حيوان جميع
</p>
<p style="direction:rtl;">را کشف مينمايد ولی عالم خاک از عالم پاک انسان خبری
</p>
<p style="direction:rtl;">ندارد و خيرات و مبرّات که بجهت ارواح گردد البتّه تأثير دارد .
</p>
<p style="direction:rtl;">امّا شفاعت حضرت رسول مخصوص بامّت رسول بود
</p>
<p style="direction:rtl;">امّا سفره پريان و خوان اجنّه که مصطلح اقوام مختلفه
</p>
<p style="direction:rtl;">است اين اوهام محض است و امّا طلب حاجت در اماکن مقدّسه:
</p>
<p style="direction:rtl;">چون آن اماکن منتسب بخدا است لهذا اشرف
</p>
<p style="direction:rtl;">ص ٣٠
</p>
<p style="direction:rtl;">بقاعست البتّه طلب حاجات در اشرف بقاع مانند ساير جهات
</p>
<p style="direction:rtl;">منتسب و امّا اين جنگ خونريز عالم اميدم چنانست که
</p>
<p style="direction:rtl;">در اين عصر اوّل و ثانی بهاء الله منسوخ گردد اگر چنانچه
</p>
<p style="direction:rtl;">اسباب مهيّا و بروح و ريحان سفر ممکن اذن حضور داريد
</p>
<p style="direction:rtl;">از خدا خواهم که اسباب راحت از برای شما ميسّر گردد
</p>
<p style="direction:rtl;">و بامة الله فيروزه و دو عزيز فريدن و همايون از قبل من
</p>
<p style="direction:rtl;">تحيّت ابدع ابهی ابلاغ داريد عبدالبهاء عباس ٤ذا الحجّه ١٣٣٨ حيفا. انتهی
</p>
<p style="direction:rtl;">باب بيست و ششم- در معنی عالم ذر حضرت عبدالبهاء جلّ ثنائه ميفرمايند قوله الاحلی:
</p>
<p style="direction:rtl;">طهران بواسطه امة الله المنجذبه فائزه امة الله هاجر عليها بهاء الله الابهی.
</p>
<p style="direction:rtl;">هو الله
</p>
<p style="direction:rtl;">يا امة الله نامه شما رسيد مضمون معلوم گرديد جواب
</p>
<p style="direction:rtl;">مختصر مرقوم ميشود عالم ذر که گفته ميشود حقايق و
</p>
<p style="direction:rtl;">تعيّنات و تشخّصات و استعداد و قابليّات انسان در مرآت
</p>
<p style="direction:rtl;">علم الهی است چون قابليّات و استعدادات مختلف است
</p>
<p style="direction:rtl;">هر يک اقتضائی دارد آن اقتضا عبارت از قبول و استدعاست. انتهی
</p>
<p style="direction:rtl;">ص ٣١
</p>
<p style="direction:rtl;">باب بيست و هفتم- بيان مبارک در باره خوردن گوشت
</p>
<p style="direction:rtl;">سؤال از خوردن گوشت نمودند فرمودند: " خدا
</p>
<p style="direction:rtl;">بر حسب ايجاد برای هر ذی روحی رزقی معيّن کرده
</p>
<p style="direction:rtl;">طيور را منقار داده تا دانه را غذای خود نمايند و حيوانات
</p>
<p style="direction:rtl;">مثل گاو و گوسفند را دندان مانند داس خلق کرده تا
</p>
<p style="direction:rtl;">علف‌خوار باشند امّا حيوانات درنده را چنگال و انياب
</p>
<p style="direction:rtl;">داده که شکار نمايند زيرا نميتوانند علفخوار باشند . گوشت
</p>
<p style="direction:rtl;">غذای آنهاست ولکن خوراک انسان گوشت نيست چه که
</p>
<p style="direction:rtl;">در ايجاد آلات گوشت خوری باو داده نشده خدا او را
</p>
<p style="direction:rtl;">احسن صور داده و مبارک خلق فرموده نه درنده
</p>
<p style="direction:rtl;">و خونخوار" انتهی ( سفرنامه جلد اوّل ص ٢٧٢ )
</p>
<p style="direction:rtl;">و نيز حضرت عبدالبهاء جلّ ثنائه در لوح نيويورک ادوين فر ميفرمايند :
</p>
<p style="direction:rtl;">" انسان محتاج و مجبور بر خوردن گوشت نيست اگر ابداً
</p>
<p style="direction:rtl;">گوشت نخورد باز در نهايت خوشی و قوّت زندگانی نمايد مثل
</p>
<p style="direction:rtl;">آنکه طايفه برهماء هند ابداً گوشت نخورند با وجود اين
</p>
<p style="direction:rtl;">در قوّت و قدرت و بنيه و قوای حسّيّه و مشاعر عقليّه از طوايف
</p>
<p style="direction:rtl;">ديگر پست‌تر نيستند و فی الحقيقه ذبح حيوانات و خوردن
</p>
<p style="direction:rtl;">گوشت قدری مخالف رحمت و شفقت است اگر کسی بتواند که
</p>
<p style="direction:rtl;">بحبوبات و فواکه و اثمار و روغن‌ها و مغزها مانند پسته و
</p>
<p style="direction:rtl;">ص ٣٢
</p>
<p style="direction:rtl;">بادام قناعت کند البتّه بهتر و خوشتر است و عليک البهاء الابهی ع ع ".
</p>
<p style="direction:rtl;">باب بيست و هشتم - لوح مبارک در باره عبد الله شلمغانی
</p>
<p style="direction:rtl;">حضرت عبدالبهاء در لوح ملّازاده تبريزی ميفرمايند قوله الاحلی :
</p>
<p style="direction:rtl;">هو الابهی
</p>
<p style="direction:rtl;">ايّها النّاظم الناثر، لله درّک من اقتباس ادقّ المعانی
</p>
<p style="direction:rtl;">و تنظيمه اشعاراً کالدرر الغوالی و نثراً کعقود اللّئالی
</p>
<p style="direction:rtl;">مرحی مرحی بک ايّها المبلّغ الروحانی بما ايدّک النفس الرحمانی
</p>
<p style="direction:rtl;">انّ عبدالله الشلمغانی قد نطق بابدع المعانی و صريح الخبر
</p>
<p style="direction:rtl;">بظهور النيّر الساطع من الافق الايرانی ولکن الظالمين
</p>
<p style="direction:rtl;">و الهزلة و الرذلة الخذلة هدروا دمه و نسبوا اليه البهتان
</p>
<p style="direction:rtl;">العظيم و قتلوه بظلم عظيم ولکن الله برئه من البهتان
</p>
<p style="direction:rtl;">و قدّر له الروح و الريحان و الآن هو فی نعيم مقيم و مقام کريم
</p>
<p style="direction:rtl;">زاد الله درجته فی عالم البقاء و انعم عليه بالنعم و الآلاء و
</p>
<p style="direction:rtl;">عليک البهاء الابهی ٢٠ شعبان ١٣٣٩ عکّا بهجی  عبدالبهاء عباس
</p>
<p style="direction:rtl;">باب بيست و نهم- بيان مبارک در بيان اينکه چرا آمال بعضی مجری نميشود .
</p>
<p style="direction:rtl;">در سفرنامه چنين مسطور است : ( جلد اوّل ص ٣١٠ )
</p>
<p style="direction:rtl;">ص ٣٣
</p>
<p style="direction:rtl;">يکی از حضّار سؤال نمود که چرا آمال بعضی در عالم
</p>
<p style="direction:rtl;">مجری ميشود و بعضی نميشود ؟ خلاصه بيان مبارک
</p>
<p style="direction:rtl;">در جواب اين بود که "آنچه با تقديرات موافقت نمايد تحقّق
</p>
<p style="direction:rtl;">مييابد و علاوه نيّت خير و حسن تدبير جاذب تأئيد است
</p>
<p style="direction:rtl;">امّا آمال انسان پايانی ندارد انسان بهر درجه‌ای برسد
</p>
<p style="direction:rtl;">مافوق دارد لذا هميشه بايد در حسرت و زحمت باشد
</p>
<p style="direction:rtl;">و هر گز راحت نيابد مگر بسعی و توکّل که با وجود کوشش در امور
</p>
<p style="direction:rtl;">قلب انسان فارغ و مسرور گردد نه از حصول شأن و ثروتی
</p>
<p style="direction:rtl;">مغرور شود و نه از فقدان آن محزون و اين مقام بقوّه ايمان حاصل شود" انتهی
</p>
<p style="direction:rtl;">باب سی‌ام- در علاج طاعون حضرت عبدالبهاء در لوح 
</p>
<p style="direction:rtl;">جمشيد خداداد ميفرمايند قوله الاحلی:
</p>
<p style="direction:rtl;">هو الله
</p>
<p style="direction:rtl;">...." از علاج طاعون استفسار فرموده بوديد جمهور
</p>
<p style="direction:rtl;">اطبّاء بر آنند که اين درد را درمانی نه و اين نيش را نوشی
</p>
<p style="direction:rtl;">نيست ولی در ايّام طاعون گرفتن خون بافراط و شرب مبرّدات
</p>
<p style="direction:rtl;">و نوشيدن آب زرشک نيز بافراط بسيار مفيد است علی الخصوص
</p>
<p style="direction:rtl;">پيش از ابتلای باين درد در اوقات وقوع طاعون در مدينه 
</p>
<p style="direction:rtl;">و قری اگر چنانچه نفسی مداومت در آن وقت نمايد محافظت
</p>
<p style="direction:rtl;">ص ٣٤
</p>
<p style="direction:rtl;">گردد و عليک البهاء الابهی ع ع "
</p>
<p style="direction:rtl;">باب سی و يکم- لوح مبارک در جواب هشت سؤال قوله الاحلی:
</p>
<p style="direction:rtl;">(لوح معاون التجّار نراقی )
</p>
<p style="direction:rtl;">هو الله
</p>
<p style="direction:rtl;">".... جواب سؤال اوّل شواطی نهر الرين بخون رنگين شد
</p>
<p style="direction:rtl;">و من بعد نيز خواهد گشت ثانی قد ظهر سرّ التنکيس لرمز
</p>
<p style="direction:rtl;">الرّئيس اين اشارت بعبارت حضرت شيخ احسائی است که
</p>
<p style="direction:rtl;">در اخبار بظهور ميفرمايد سرّ التنکيس لرمز الرّئيس اين دو
</p>
<p style="direction:rtl;">معنی دارد يکی سرنگونی يعنی انقلاب عظيم حاصل ميشود
</p>
<p style="direction:rtl;">اعلاکم ادناکم ميشود و معنی ثانی مقصد تغيير شديد است
</p>
<p style="direction:rtl;">يعنی جميع آثار و احکام و وقايع از انقلاب و نسخ و تبديل
</p>
<p style="direction:rtl;">و تغيير و وقايع عظيمه که در ظهور قبل گرديد دوباره عود
</p>
<p style="direction:rtl;">مينمايد طابق النعل بالنّعل ثالث اتّصال نهر اردن ببحر
</p>
<p style="direction:rtl;">اعظم بيانش واضح و مبرهن است از جمله اشاره بتشريف
</p>
<p style="direction:rtl;">جمال مبارک بحر اعظم بشواطی نهر اردن است و آن نهر
</p>
<p style="direction:rtl;">در اين بلاد است يعنی حضرت مقصود ربّ الجنود در بقعه
</p>
<p style="direction:rtl;">مبارکه ارض مقدّس وادی ايمن آيد و بانوار تقديس تجلّی
</p>
<p style="direction:rtl;">و جلوه فرمايد رابع مراد از جنّ در آيه مبارکه فرقان
</p>
<p style="direction:rtl;">نفوسی هستند که ايمان و انکارشان مستور و مخفی است
</p>
<p style="direction:rtl;">جنّ موجودی است پنهان اينست که ميفرمايد يرونکم من
</p>
<p style="direction:rtl;">ص ٣٥
</p>
<p style="direction:rtl;">حيث لا ترونهم يعنی آنان بايمان و ايقان شما واقف
</p>
<p style="direction:rtl;">و مطّلعند ولی ايمان و ايقان آنان در نزد شما پنهان
</p>
<p style="direction:rtl;">الجنّ من استجنّ فيه نور الايمان او نار الطغيان.
</p>
<p style="direction:rtl;">خامس ادای صلوة کبير روزی يکمرتبه کافی و هر نفسی که اين
</p>
<p style="direction:rtl;">صلوة بگزارد از ادای صلوة وسطی و صغری معاف است.
</p>
<p style="direction:rtl;">سادس روح در هيکل انسان مانند اشراق آفتاب در مرآت
</p>
<p style="direction:rtl;">است. سابع مطالب نفوسی آن فکر خصوصی است.
</p>
<p style="direction:rtl;">ثامن عين الکمال که چشم بد است اين تصوّر اشخاص است
</p>
<p style="direction:rtl;">و تأثّر قلوب و چون شدّت تأثّر در قلوب حاصل شود ضرر
</p>
<p style="direction:rtl;">يحتمل واقع گردد و آيه و يزلقونک بابصارهم کنايه از حدّت
</p>
<p style="direction:rtl;">و شدّت نظر از روی غضب است و عليک البهاء الابهی ع ع"
</p>
<p style="direction:rtl;">باب سی و دوم- در جواب چند سؤال
</p>
<p style="direction:rtl;">حضرت عبدالبهاء ميفرمايند قوله الاحلی :
</p>
<p style="direction:rtl;">"نفوسی که تصديق نموده‌اند و بهدايت پرداخته‌اند و
</p>
<p style="direction:rtl;">حال بکلّی بپريشانی فکر مبتلا شده‌اند سبب اين است که
</p>
<p style="direction:rtl;">اين اشخاص با نفوس غافله معاشر گشته‌اند و مخالفت
</p>
<p style="direction:rtl;">نصّ صريح الهی نموده با اشرار الفت گرفتند و مؤانست
</p>
<p style="direction:rtl;">جستند اين است که ميفرمايد: " مجالست اشرار نور جان
</p>
<p style="direction:rtl;">را بنار حسبان تبديل نمايد" زيرا ممکن نيست که شخص
</p>
<p style="direction:rtl;">ص ٣٦
</p>
<p style="direction:rtl;">سالمی با شخص مسلولی و يا مجذومی الفت نمايد و علّت
</p>
<p style="direction:rtl;">سرايت نکند امروز جمعی بيخردان که مانند حيوان اسير
</p>
<p style="direction:rtl;">عالم طبيعتند و از جهان الهی خبر ندارند با هر نفسی
</p>
<p style="direction:rtl;">الفت کنند القاء شبهات نمايند کم کم اين سمّ مهلک در
</p>
<p style="direction:rtl;">نفوس مستمعينی تأثير کند زيرا غافلين اين ايّام را ميزان
</p>
<p style="direction:rtl;">ادراک حسّ است و ميزان حسّ ناقص و در سفر اروپا در لندرا در
</p>
<p style="direction:rtl;">مدرسه عاليّه اکسفورد که اعظم دار الفنون عالم است
</p>
<p style="direction:rtl;">در مقابل صد و هفتاد و پنج فيلسوف ادلّه قاطعه اقامه شد
</p>
<p style="direction:rtl;">که ميزان حسّ ناقص است و البتّه در جرائد خوانده‌ايد
</p>
<p style="direction:rtl;">و امّا عبارت کلمه مبارکه در اسرار مکنونه که باين مضمون ميفرمايد
</p>
<p style="direction:rtl;">"هيکل بقا از عقبه زمرّدی وفا بسدره منتهی رجوع نمود و
</p>
<p style="direction:rtl;">گريست و کروبيان از ناله او گريستند چون استفسار شد
</p>
<p style="direction:rtl;">هيکل بقا فرمود در عقبه وفا منتظر ماندم و رائحه وفا نيافتم
</p>
<p style="direction:rtl;">چون رجوع نمودم حمامات قدسی چند را ديدم در دست
</p>
<p style="direction:rtl;">کلاب ارض مبتلا و حوريّه الهی سؤال از اسامی آنها نمود
</p>
<p style="direction:rtl;">جميع مذکور شدند مگر اسمی از اسماء چون حرف اوّل اسم
</p>
<p style="direction:rtl;">از لسان جاری شد اهل غرفات بيرون دويدند و چون حرف
</p>
<p style="direction:rtl;">ثانی شنيدند بر تراب ريختند و از مکمن غيب ندا بلند شد
</p>
<p style="direction:rtl;">که زياده بر اين جائز نه " اين مضمون آن کلمات مکنونه است
</p>
<p style="direction:rtl;">نه عين عبارت باری ملاحظه نمائيد آن اسمی که در آن زمان
</p>
<p style="direction:rtl;">ص ٣٧
</p>
<p style="direction:rtl;">بتمامه ذکر نشد چه بود ملاحظه مينمائيد که بيوفايان
</p>
<p style="direction:rtl;">چه کردند و چه جفائی روا داشتند اذيّتی نبود که نکردند
</p>
<p style="direction:rtl;">و صدمه‌‌ای نماند که نزدند و بسيف جفا هردم جسد مظلوم را
</p>
<p style="direction:rtl;">قطعه قطعه نمودند و اين در نزد عبد واضح و مشهود
</p>
<p style="direction:rtl;">است عجبتر از اين آنکه با وجود اين ظلم و ستم و شدّت جفا
</p>
<p style="direction:rtl;">اظهار مظلوميت نيز ميفرمايند فاعتبروا يا اولی الالباب
</p>
<p style="direction:rtl;">و امّا پر و شانه که در کلمه مبارکه مکنونه مذکور آن ميثاق
</p>
<p style="direction:rtl;">الهی است اين عهد و ميثاق از برای آن گرفته شده که وفا
</p>
<p style="direction:rtl;">بعبدالبهاء نمايند نه اينکه گلوی مبارک يعنی امر مبارک را
</p>
<p style="direction:rtl;">بخراشند ولی بکلّی چشم از انصاف بسته بنهايت جفا و اعتساف پرداختند."
</p>
<p style="direction:rtl;">باب سی و سوم- در جواب سؤال سائل از بيوفايان
</p>
<p style="direction:rtl;">حضرت عبدالبهاء ميفرمايند قوله الاحلی:
</p>
<p style="direction:rtl;">هو الله
</p>
<p style="direction:rtl;">ای ثابت بر پيمان، نامه مورّخ يازدهم جولای رسيد و دو تلغراف 
</p>
<p style="direction:rtl;">از شما رسيد يکی سؤال از مستر اسپراک و يکی بالاشتراک
</p>
<p style="direction:rtl;">با امة الله روزه طلب توفيق نموده بوديد از عبريت يحيائيها
</p>
<p style="direction:rtl;">و سائرين مضطرب نشويد اين مسائل مثل کف دريا است
</p>
<p style="direction:rtl;">ميآيد و ميگذرد امّا يحيائيها مناسبت ندارد که در مجلس
</p>
<p style="direction:rtl;">شماها حاضر شوند زيرا آنان را مقصدی جز القاء شبهات نه
</p>
<p style="direction:rtl;">ص ٣٨
</p>
<p style="direction:rtl;">بنوعی روش و سلوک نمائيد که خود آنها حاضر نشوند
</p>
<p style="direction:rtl;">امّا شما مطمئن بتأييدات الهيّه باشيد احبّای الهی
</p>
<p style="direction:rtl;">چون پای ثابت و استقامت بنمايند توفيقات صمدانيّه شامل
</p>
<p style="direction:rtl;">حال گردد روزی خواهد آمد که ذکری از اينها نخواهد
</p>
<p style="direction:rtl;">ماند محزون مباشيد مغموم نگرديد بکمال قوّت قيام نمائيد
</p>
<p style="direction:rtl;">زيرا اين نفوس مانند ثعالبند و بندگان جمال مبارک اسد
</p>
<p style="direction:rtl;">غالب و عنقريب اين ظاهر و آشکار گردد جميع احبّا را از قبل
</p>
<p style="direction:rtl;">من تحيّت ابدع ابهی برسان شخصی بر من اعتراض نموده
</p>
<p style="direction:rtl;">که تمدّن الملک چرا طرد شد و حال آنکه بايد جميع طوائف
</p>
<p style="direction:rtl;">عالم را دوست داشت ولکن اينقدر ملاحظه ننموده که نفس
</p>
<p style="direction:rtl;">مبارک حضرت بهاءالله نفوسی را طرد نمودند و در کلمات
</p>
<p style="direction:rtl;">مبارک نهايت تحذير از معاشرت منافقين ميفرمايند بلی
</p>
<p style="direction:rtl;">با جميع طوائف عالم بايد نهايت دوستی داشت ولی با
</p>
<p style="direction:rtl;">منافقين معاشرت و الفت ممکن نيست زيرا مضرّت بر امر واقع
</p>
<p style="direction:rtl;">شود منافقين در امر رخنه نمايند و بکلّی اساس امر الهی را از
</p>
<p style="direction:rtl;">ريشه بر اندازند الفت با منافقين مانند آنست که انسان
</p>
<p style="direction:rtl;">ماری را در قميص خود بپروراند يا عقرب را در آستين خود
</p>
<p style="direction:rtl;">منزل دهد جميع حواريين مسيح از يهودای اسخر يوطی
</p>
<p style="direction:rtl;">اجتناب نمودند و همچنين در مکاتيب بولس مطالعه نمائيد که
</p>
<p style="direction:rtl;">چقدر منع از معاشرت با منافقين کرده است و همچنين بعد
</p>
<p style="direction:rtl;">ص ٣٩
</p>
<p style="direction:rtl;">از حضرت موسی عليه السلام ملاحظه نمائيد که منافقين اسرائيل
</p>
<p style="direction:rtl;">گوساله پرستيدند حال اگر چنين واقعه واقع شود آيا بايد
</p>
<p style="direction:rtl;">با آنان بنهايت محبّت آميزش کرد و متابعت نمود اين چه
</p>
<p style="direction:rtl;">فکر باطل است يک ياربعام منافق در زمان رحبعام
</p>
<p style="direction:rtl;">چه فسادی در ميان بنی اسرائيل انداخت چقدر سبب
</p>
<p style="direction:rtl;">فساد شد چقدر سبب ريختن خونها گشت اکثر اسباط
</p>
<p style="direction:rtl;">بنی اسرائيل را نهايت بعبادت بعل مبتلا کرد آيا بايد
</p>
<p style="direction:rtl;">چنين انسانی را نهايت آميزش و محبّت و الفت نمود؟ يا
</p>
<p style="direction:rtl;">آنکه بايد نفوس را از چنين اشخاص محفوظ نمود ولی
</p>
<p style="direction:rtl;">بجميع ملل عالم بايد در نهايت محبّت و مهربانی باشيم
</p>
<p style="direction:rtl;">يعنی نفوسی که نميدانند نه منافقين زيرا منافق سبب شود
</p>
<p style="direction:rtl;">فساد عظيمی در ميان آيد ما با کسی نزاعی نداريم نهايتش
</p>
<p style="direction:rtl;">اين است که تمدّن الملک بين اصحاب فتنه انداخت
</p>
<p style="direction:rtl;">بدرجه‌ای که نزديک بود بکلّی بنيان الهی بر افتد بکرّات
</p>
<p style="direction:rtl;">توبه کرد بعد از توبه باز فساد کرد نهايت تلغرافی در حقّ
</p>
<p style="direction:rtl;">او مرقوم گشت که تمدّن الملک توحّش است معاشرت با او
</p>
<p style="direction:rtl;">جائز نيست و اگر چنين نميشد بنيان الهی بکلّی در طهران
</p>
<p style="direction:rtl;">منهدم ميگشت اين عبد را مقصدی جز خير عموم عالم انسانی نه
</p>
<p style="direction:rtl;">امّا اگر ماری مثل تمدّن الملک هجوم کند مجبور بر آنم که
</p>
<p style="direction:rtl;">احبّا را بيدار کنم و اگر نکنم عند الله و عند الخلق مسئولم
</p>
<p style="direction:rtl;">ص ٤٠
</p>
<p style="direction:rtl;">امّا اگر نفسی ضرّی بشخص من وارد آرد نه امر الله ولو عضوی
</p>
<p style="direction:rtl;">از اعضاء مرا قطع نمايد فورا عفو نمايم و بنهايت مهربانی
</p>
<p style="direction:rtl;">باو پردازم در اين موقع دشمن را دوست شمرم امّا اگر نفسی
</p>
<p style="direction:rtl;">ضرّ بامر الله رساند او را دوست نشمرم و اگر وهنی بر امر الله
</p>
<p style="direction:rtl;">وارد آرد البتّه تمکين ننمايم و عليکم البهاء الابهی عبدالبهاء عباس
</p>
<p style="direction:rtl;">باب سی و چهارم- در جواب سؤالات اربعه
</p>
<p style="direction:rtl;">حضرت عبدالبهاء جلّ ثنائه در لوح لاهيجان جناب ميرزا
</p>
<p style="direction:rtl;">مهدی سليل حضرت خليل جليل رفيق حاجی امين عليه بهاء الله ميفرمايند:
</p>
<p style="direction:rtl;">هو الله
</p>
<p style="direction:rtl;">ای بنده ربّ الجنود، .... نوشتجات اين عبد را با الواح
</p>
<p style="direction:rtl;">مقدّسه مبارکه در يک کتاب جمع نمودن جائز نه الواح رحمانيّه
</p>
<p style="direction:rtl;">با هيچ آثاری جمعش جائز نه شجره حضرت آدم مقام بلوغ
</p>
<p style="direction:rtl;">عالم است حضرت آدم خواستند که بلوغ عالم در آن عهد
</p>
<p style="direction:rtl;">جلوه نمايد سبب تأخر شد چنانکه پدر مهربان خواهد که
</p>
<p style="direction:rtl;">طفل شيرخوار از الطف غذاهای گوارا تناول نمايد لکن
</p>
<p style="direction:rtl;">معده شيرخوار هضم نتواند و نتيجه بر عکس بخشد و از غذای
</p>
<p style="direction:rtl;">اصلی باز ماند . شرارت شمر و درندگی و خونخوارگی يزيد
</p>
<p style="direction:rtl;">از تهوّر خود ايشان قضا را نبايد متّهم نمود قدر استعداد و
</p>
<p style="direction:rtl;">ص ٤١
</p>
<p style="direction:rtl;">و لياقت و اندازه خود اشياست زيرا معنی قدر اندازه است
</p>
<p style="direction:rtl;">و قضای الهی که عبارت از حکم ربّانی در حقيقت اشياست بقدر و اندازه اشيا ظاهر ميشود.
</p>
<p style="direction:rtl;">در بقعه مبارکه تلاوت زيارت مخصوصه مقدّم بر ساير مناجاتست
</p>
<p style="direction:rtl;">ولی مناجات نيز جائز انتهی .
</p>
<p style="direction:rtl;">باب سی و پنجم- در باره قضيّه ابو البشر حضرت عبدالبهاء جلّ ثنائه در لوح ميرزا اسحق ولد
</p>
<p style="direction:rtl;">قنيحاس همدانی ميفرمايند:
</p>
<p style="direction:rtl;">"قضيّه ابو البشر حضرت آدم که در کتب مقدّسه مذکور
</p>
<p style="direction:rtl;">تأويل دارد و تفسير خواهد مقصد از ايجاد خلقت روحانی
</p>
<p style="direction:rtl;">است و وجود رحمانی و الّا اگر اندک ملاحظه شود اطفال
</p>
<p style="direction:rtl;">نيز ادراک کنند که اين کون نامتناهی جهان هستی اين
</p>
<p style="direction:rtl;">وجود بی‌پايان اين دستگاه عظيم اين کارخانه قدرت قديم
</p>
<p style="direction:rtl;">شش هزار ساله نيست بسيار بيش از اين است چنانچه
</p>
<p style="direction:rtl;">بدلائل و براهين قاطعه عقليّه و اکتشافيّه بر اهل معارف و
</p>
<p style="direction:rtl;">علوم در اين عصر نورانی معلوم گرديد اليوم آثاری اکتشاف
</p>
<p style="direction:rtl;">يافته که ثابت و محقّق است که ده هزار سال پيش بوده از
</p>
<p style="direction:rtl;">علم طبقات ارض اين سرّ مکتوم مفهوم ميگردد که عمر عالم بيش از تصوّر بشر است" انتهی .
</p>
<p style="direction:rtl;">ص ٤٢
</p>
<p style="direction:rtl;">باب سی و ششم- در باره اينکه عدم ذکر در الواح مبارک نفس جواز است:
</p>
<p style="direction:rtl;">از کلک اطهر مرکز پيمان در لوح فائزه نازل قوله الاحلی:
</p>
<p style="direction:rtl;">.".....سؤالی که نموده بوديد عدم ذکر در الواح الهی
</p>
<p style="direction:rtl;">نفس جواز است زيرا منهی از نصوص استنباط ميشود"
</p>
<p style="direction:rtl;">باب سی و هفتم- در تحقيق داستان عزيز و ذو القرنين.
</p>
<p style="direction:rtl;">حضرت عبدالبهاء جلّ ثنائه در لوح جناب نوش آبادی فرموده‌اند:
</p>
<p style="direction:rtl;">".... مسئله عزيز عليه السلام حقيقتش اينست که مقصود ملّت
</p>
<p style="direction:rtl;">حضرت موسی بود که بهجوم بخت النصر اسير و ذليل شده
</p>
<p style="direction:rtl;">بودند و از ارض مقدّس هفتاد هزار نفر ببابل اسير برده بودند
</p>
<p style="direction:rtl;">اين ملّت صد سال مرده و مضمحل شده بود حضرت عزيز از
</p>
<p style="direction:rtl;">اين واقعه محزون و مکدّر لهذا بشارت باو رسيد که اين
</p>
<p style="direction:rtl;">ملّت دوباره جان گيرد چنانکه واقع شد و امّا حضرت خضر
</p>
<p style="direction:rtl;">حقيقت موسی بود نه شخص ديگر بحکم حقيقت احکامی صادر
</p>
<p style="direction:rtl;">ميشد که عقول بشريّت از ادراک آن عاجز بود زيرا خارق العاده
</p>
<p style="direction:rtl;">بود مقصود از اين قضيّه اينست که مظاهر مقدّسه الهيّه
</p>
<p style="direction:rtl;">يفعل ما يشاء و يحکم ما يريدند آنچه بفرمايند بايد اطاعت
</p>
<p style="direction:rtl;">نمود و ابداً شک و شبهه بخاطر نياورد که اين حکم بظاهر
</p>
<p style="direction:rtl;">موافق عدل و انصاف هست يا نيست اين ذهول فکری
</p>
<p style="direction:rtl;">ص ٤٣
</p>
<p style="direction:rtl;">منتهی بعصيان و طغيان گردد اينست حقيقت مسئله که باين عنوان بيان شده .
</p>
<p style="direction:rtl;">و امّا آيات در خصوص ذو القرنين از آيات متشابهات است
</p>
<p style="direction:rtl;">تأويل دارد معترضين اين حکايت را دام تزوير نمودند
</p>
<p style="direction:rtl;">و سؤال کردند که شايد جواب مخالف آراء آنان صادر شود
</p>
<p style="direction:rtl;">و اين سبب تزلزل اهل ايمان گردد لهذا قضيّه ذو القرنين
</p>
<p style="direction:rtl;">بحسب ظاهر موافق آراء سايرين نازل شد تا اعتراض نتوانند
</p>
<p style="direction:rtl;">ولی در هر کلمه رمزی مقصد از ذو القرنين حضرت امير بود که
</p>
<p style="direction:rtl;">بقلب سير و سياحت در جميع آفاق نمود و تحرّی مظهر کلّی کرد
</p>
<p style="direction:rtl;">ملاحظه فرمود که شمس حقيقت در قالب ترابی و مائی پنهانست "  انتهی
</p>
<p style="direction:rtl;">باب سی و هشتم - در بيان معنی ملائکه و جنّ
</p>
<p style="direction:rtl;">حضرت عبدالبهاء جلّ ثنائه در لوحی ميفرمايند :
</p>
<p style="direction:rtl;">" امّا ما سئلت يا ايّها المتوجّه الی ساحة البقاء و المقتبس
</p>
<p style="direction:rtl;">من قبسات شجرة طور السيناء من الملائکة و المراد بهذا الاسم
</p>
<p style="direction:rtl;">فی الآيات الالهيّه فاعلم بانّ له معان شتّی و فی مقام
</p>
<p style="direction:rtl;">الخلق يطلق علی الذين قدّست اذيالهم عن الشهوات
</p>
<p style="direction:rtl;">و يتّبعون ربّ السموات فی کلّ الصفات و هذا الاسم يطلق
</p>
<p style="direction:rtl;">علی باطنهم و يحکی عن سرّهم و حقيقتهم و اولئک الذين
</p>
<p style="direction:rtl;">يذکرهم الله فی آياته و يسميهم باسماء شتّی و انّی اذکر لک
</p>
<p style="direction:rtl;">ص ٤٤
</p>
<p style="direction:rtl;">من اسمائهم و افسّره لک لکی تعرف المقصود معانی کلمات
</p>
<p style="direction:rtl;">حضرة المعبود منها حملة العرش فاعلم بانّ المراد من
</p>
<p style="direction:rtl;">العرش هو قلب الانسان کما تغرّد عندليب البقاء و ورقاء
</p>
<p style="direction:rtl;">العماء قلب المؤمن عرش الرحمن و نطق لسان العظمة
</p>
<p style="direction:rtl;">فی الکلمات المکنونه فؤادک منزلی قدّسه لنزولی و روحک
</p>
<p style="direction:rtl;">منظری طهّره لظهوری لانّه يقبل تجلّی الجمال و يستقرّ عليه
</p>
<p style="direction:rtl;">سلطان محبّة مالک المبدأ و المآل و فی مقام الحقّ يطلق
</p>
<p style="direction:rtl;">علی انبياء الله و رسله کما قال تبارک و تعالی فی القرآن الکريم
</p>
<p style="direction:rtl;">الحمد لله فاطر السموات و الارض جاعل الملائکة اولی
</p>
<p style="direction:rtl;">اجنحة مثنی و ثلاث و رباع و قد اراد ربّ العزّة من الاجنحة
</p>
<p style="direction:rtl;">فيهذه الآية شؤون الآيات و اقسام البيّنات الّتی بعثهم
</p>
<p style="direction:rtl;">بها و جعلها سبب وصول العباد الی معدن الرشاد
</p>
<p style="direction:rtl;">و هداية الخلق الی جنّة الحبّ و الوداد لانّها هی السبب
</p>
<p style="direction:rtl;">الاعظم لترقّی العالم و الجناح الاقوم لطيران القلوب الصافية
</p>
<p style="direction:rtl;">الی جنّة الاحديّة و مقام قدس الواحديّه لذا سمّيت بالاجنحة
</p>
<p style="direction:rtl;">فی الکتب الالهيّه فو الله يا ايّها المتوجّه لو يسمع احد من
</p>
<p style="direction:rtl;">آيات ربّه يسمع الفؤاد و يدرک لذّة المعانی الّتی سترت
</p>
<p style="direction:rtl;">فيها ليرتقی الی منتهی مقامات السداد و يتصاعد من العوالم
</p>
<p style="direction:rtl;">الترابيّة الی العوالم الحقيقيّه و فی مقام يطلق هذا الاسم
</p>
<p style="direction:rtl;">علی مشيّة الله النافذة و ارادته المحيطة الکاملة لانّها هی علّة
</p>
<p style="direction:rtl;">ص ٤٥
</p>
<p style="direction:rtl;">خلق العالم و سبب تقمّص قميص الوجود هيکل العدم
</p>
<p style="direction:rtl;">و انّ هذا الاسم يطلق علی جميع الصفات الالهيّة و انّی لو اريد
</p>
<p style="direction:rtl;">ان افصّل فيهذ المقام ليطول الکلام و من يريد ان يطلّع
</p>
<p style="direction:rtl;">و يعرف بالتفصيل فليقرء آيات الله العزيز الجميل و يتفکّر
</p>
<p style="direction:rtl;">فی المقامات الّتی نزلت هذا الاسم اذاً يعرف المراد و يقنع
</p>
<p style="direction:rtl;">عمّا ذکر فی کتب العباد و فيمقام يطلق هذا الاسم علی احکام
</p>
<p style="direction:rtl;">نزلت من سماء مشيّة الرحمن و جعلها الله السبب الاعظم
</p>
<p style="direction:rtl;">لحفظ العالم و قدّر بها الموت و الحياة و انّها هی فی مقام
</p>
<p style="direction:rtl;">اخذ الروح عن المشرکين تسمی عزرائيل و فيمقام حفظ
</p>
<p style="direction:rtl;">عباد الله عن الآفات تسمی ملائکة حافظات و فيکلّ مقام تسمی
</p>
<p style="direction:rtl;">فی الآيات الالهيّة باسم مخصوص و لا يقدر العاقل ان يشکّ
</p>
<p style="direction:rtl;">و يضطرب من اختلافات الاسماء الّتی نزلت فی کتب الانبياء
</p>
<p style="direction:rtl;">ثمّ اعلم يا ايّها المؤمن بالله بانّ الذی خلق الوجود
</p>
<p style="direction:rtl;">من العدم و علّم الانسان ما لا يعلم يکون مختاراً فيما يشاء
</p>
<p style="direction:rtl;">و مقتدرا علی ما يريد من خلق جديد و لا ينکر العارف قدرته
</p>
<p style="direction:rtl;">القادرة و قوّته القويّة القاهرة و يوقن کلّ بصير بانّه لو يشاء
</p>
<p style="direction:rtl;">ليخلق خلقاً لا تدرکه حوادث الزمان و لا يحيط عليه حواسّ
</p>
<p style="direction:rtl;">من فی الامکان و انّی فيهذا المقام اکتب لک ما نزل من
</p>
<p style="direction:rtl;">جبروت الله العزيز الجميل فی جواب من سئل ربّه الجليل
</p>
<p style="direction:rtl;">من جبرئيل قوله جلّت عظمته و علت قدرته ( و امّا ما سئلت
</p>
<p style="direction:rtl;">ص ٤٦
</p>
<p style="direction:rtl;">من جبرئيل اذاً جبرئيل قام لدی الوجه و يقول يا ايّها
</p>
<p style="direction:rtl;">السائل فاعلم اذا تکلّم لسان العظمة بکلمته العليا يا
</p>
<p style="direction:rtl;">جبرئيل ترانی موجوداً علی احسن الصور فی ظاهر الظاهر
</p>
<p style="direction:rtl;">لا تعجب من ذلک ان ربّک لهو المقتدر القدير ).
</p>
<p style="direction:rtl;">و امّا ما سئلت من الجنّ فاعلم بانّ الله تعالی خلق الانسان
</p>
<p style="direction:rtl;">من اربع عناصر النار و الهواء و الماء و التراب و ظهر من النار
</p>
<p style="direction:rtl;">الحرارة و منها ظهرت الحرکة و لمّا غلب فی الانسان طبيعة
</p>
<p style="direction:rtl;">النار علی ساير الطبايع يطلق عليه هذا الاسم و هو فی
</p>
<p style="direction:rtl;">الحقيقة الاوّليّة يطلق علی المؤمنين بالله و الموقنين بآياته
</p>
<p style="direction:rtl;">و المجاهدين فی سبيله لانّهم خلقوا من نار الکلمة الربّانيّة
</p>
<p style="direction:rtl;">الّتی تکلّم بها لسان العظمه قال و قوله الحقّ و خلق
</p>
<p style="direction:rtl;">الجان من مارج من نار و کذلک وصفهم فی کتابه المبين
</p>
<p style="direction:rtl;">بقوله المتين اشدّاء علی الکفّار لانّ فيمقام الجهاد مع اهل
</p>
<p style="direction:rtl;">العناد تراهم کالبرق اللامع و الرمح القامع تعالی من حرّکهم
</p>
<p style="direction:rtl;">بتلک النار الموقدة و لمّا تنظر الی رحمهم و لطفهم و اتّباعهم
</p>
<p style="direction:rtl;">امر الله و تقديسهم عمّا سواه تسمّيهم بالملائکة کما ذکرنا
</p>
<p style="direction:rtl;">فی بدو الکلام و فيمقام يطلق علی الذين يسبقون فی الايمان
</p>
<p style="direction:rtl;">عمّا دونهم بما يری منهم سرعة الحرکة من النار الموقدة من
</p>
<p style="direction:rtl;">الکلمة الالهيّة لانّ من قلوبهم ترتفع زفرات المحبّة و الوداد
</p>
<p style="direction:rtl;">فی بواطنهم تلتهب نيران مودّة مالک المبدأ و المعاد
</p>
<p style="direction:rtl;">ص ٤٧
</p>
<p style="direction:rtl;">اذاً فاعرف يا ايّها السائل بانّا فسّرنا لک التفسير الحقيقی
</p>
<p style="direction:rtl;">فيهذا الاسم ولکن فاعلم بانّه يطلق علی غير المؤمنين مجازاً
</p>
<p style="direction:rtl;">بما يری منهم من الکبر و الاستکبار فی امر الله و المحاربة
</p>
<p style="direction:rtl;">و المجاهدة مع انبياء الله و يدلّ علی هذين التفسيرين ما
</p>
<p style="direction:rtl;">نزل من جبروت مشيّة الله ربّ العالمين فی سورة الجنّ قوله
</p>
<p style="direction:rtl;">تعالی قل اوحی اليّ انّه استمع نفر من الجنّ فقالوا انّا
</p>
<p style="direction:rtl;">سمعنا قرآناً عجباً يهدی الی الرشد فآمنّا به و لن نشرک بربّنا
</p>
<p style="direction:rtl;">احداً الی قوله تعالی و انّا منّا الصالحون و منّا دون ذلک
</p>
<p style="direction:rtl;">کنّا طرائق قدداً فيا ايّها العبد المتوجّه الی الله قد نزل
</p>
<p style="direction:rtl;">فی آيات مالک المبدأ و المآل کلّما يخطر بالبال فلا تحتاج
</p>
<p style="direction:rtl;">بالجواب و السؤال ولکن احتياج اهل الوداد هو من
</p>
<p style="direction:rtl;">تشتّت الالواح فی البلاد نسئل الله بان يوفّق احبّائه علی
</p>
<p style="direction:rtl;">قرائة الآياته و الواحه و يؤيّدهم علی عرفانها و الاستغناء عمّا
</p>
<p style="direction:rtl;">دونها و نسئله تعالی بان يقدّر لک و لاحبّائه خير الدنيا
</p>
<p style="direction:rtl;">و الآخرة و يسکنکم فی ظلال شجرة عنايته و الطافه و يشربکم
</p>
<p style="direction:rtl;">من معين رحمته و افضاله انّه علی کلّ شیء قدير لا اله الّا هو
</p>
<p style="direction:rtl;">الواحد الفرد العزيز الحکيم" انتهی
</p>
<p style="direction:rtl;">باب سی و نهم- در جواب پنج سؤال
</p>
<p style="direction:rtl;">حضرت عبدالبهاء جلّ ثنائه در لوح آقا ميرزا فضل الله خان
</p>
<p style="direction:rtl;">ابن بنان الملک ميفرمايند قوله الاحلی:
</p>
<p style="direction:rtl;">ص ٤٨
</p>
<p style="direction:rtl;">" سؤال از رئيس که در آيه مبارکه مذکور است نموده بوديد
</p>
<p style="direction:rtl;">اين رئيس عالی پاشاست که سبب نقل از عراق بحدود
</p>
<p style="direction:rtl;">ايفلاق و از آنجا بسجن عکّا شد و مقصود از جبل تينا و زيتا
</p>
<p style="direction:rtl;">دو جبل مقدّس است که در قرآن به تين و زيتون ناميده شده
</p>
<p style="direction:rtl;">و در ارض مقدّسه واقع شده‌اند و امّا ک و ظ حروف منقطعه
</p>
<p style="direction:rtl;">که در بدايت لوحی از الواح مبارک صادر مقصد اسم کاظم
</p>
<p style="direction:rtl;">است و ارض حمراء و کثيب احمر مقصد مقام قضا است
</p>
<p style="direction:rtl;">زيرا در اصطلاح اهل الله بيضاء مقام مشيّت است و خضرا
</p>
<p style="direction:rtl;">مقام قدر است و حمرا مقام قضاست و صفرا مقام امضاء
</p>
<p style="direction:rtl;">پس ارض حمرا مقام شهادت کبری است اينست که حضرت
</p>
<p style="direction:rtl;">اعلی روحی له الفداء در احسن القصص خطاباً بجمال مبارک
</p>
<p style="direction:rtl;">ميفرمايد يا سيّدنا الاکبر قد فديت بکلّی لک و ما تمنيّت
</p>
<p style="direction:rtl;">الّا القتل فی سبيلک و امّا مقام فنا در نزد صوفيّه آنان را گمان
</p>
<p style="direction:rtl;">چنان که حقيقت حادثه ممکن است تجرّد از عالم حدوث
</p>
<p style="direction:rtl;">نمايد و باوصاف قديم متّصف گردد نظير آتش و آهن که
</p>
<p style="direction:rtl;">از صفت حديدی تجرّد حاصل نمايد و صفت نار در او ظاهر و
</p>
<p style="direction:rtl;">آشکار گردد و اين مقام را گويند برياضت و سلوک حاصل گردد
</p>
<p style="direction:rtl;">و ظهور آنرا بتوهّم تصوّر در خود مينمودند لهذا انا الحقّ
</p>
<p style="direction:rtl;">ميگفتند و حال آنکه حادث از صفت حدوث که لازمه ذاتی
</p>
<p style="direction:rtl;">اوست تجرّد نتواند چه که لزوم ذاتی او است و لزوم ذاتی
</p>
<p style="direction:rtl;">ص ٤٩
</p>
<p style="direction:rtl;">انفکاک از ذات شیء ننمايد امّا در الواح الهيّه ذکر مقام
</p>
<p style="direction:rtl;">فنای از خود و بقای بالله هست مقصود از فنا در الواح
</p>
<p style="direction:rtl;">الهيّه اين است که انسان بکلّی خود را فنای حقّ ميکند
</p>
<p style="direction:rtl;">يعنی منقطع از هر چيز گردد و روح و قلب و جسم و راحت
</p>
<p style="direction:rtl;">و سرور و نعمت و عزّت جميع شئون شخصی خويش را فدای
</p>
<p style="direction:rtl;">حقّ نمايد و از لذائذ و هواجس عالم ناسوت در گذرد
</p>
<p style="direction:rtl;">و تجرّد از شئون بشری خويش نمايد و بنار محبّت الله بر افروزد
</p>
<p style="direction:rtl;">و لسان بذکر و ثنای حقّ بگشايد و باوصاف تقديس و تنزيه
</p>
<p style="direction:rtl;">متجلّی گردد و بتربيت خويش و هدايت نفوس بپردازد يعنی
</p>
<p style="direction:rtl;">جميع شئون متعلّق بخود را فدا و فنا نمايد چون باينمقام
</p>
<p style="direction:rtl;">رسد البتّه پرتو عنايت برافروزد و حجبات بيگانگی بسوزد
</p>
<p style="direction:rtl;">و اراده و مقصدی از برای او نماند و در تحت اراده الهی
</p>
<p style="direction:rtl;">متحرّک گردد و بنفثات روح القدس زنده شود.
</p>
<p style="direction:rtl;">امّا آتش و حديد هر دو از عالم عنصر است ممکن است
</p>
<p style="direction:rtl;">متّصف بصفات يکديگر شوند ولی قدم و حدوث را اتّصال
</p>
<p style="direction:rtl;">و اتّحاد و مشابهت ممتنع و محال است ..." انتهی
</p>
<p style="direction:rtl;">باب چهلم- در تفسير آيه قرآنيّه
</p>
<p style="direction:rtl;">مرکز ميثاق جلّ شأنه الاعظم در لوح جناب عبد‌الله مطلق فرموده‌اند:
</p>
<p style="direction:rtl;">طهران جناب آقا ميرزا عبد‌الله طهرانی ابن مرحوم استاد
</p>
<p style="direction:rtl;">ص ٥٠
</p>
<p style="direction:rtl;">حسن کاشی ساز اصفهانی عليه بهاء الله الابهی
</p>
<p style="direction:rtl;">هو الله
</p>
<p style="direction:rtl;">امّا آيه قرآن که در حقّ حامل امانت کبری ظلوم و جهول
</p>
<p style="direction:rtl;">ميفرمايد اين ظلوم و جهول مبالغه ظالم و جاهل نيست
</p>
<p style="direction:rtl;">بلکه معنيش مظلوم و مجهول است يعنی حامل امانت
</p>
<p style="direction:rtl;">کبری مظلوم است زيرا خلق انکار و استکبار مينمايند
</p>
<p style="direction:rtl;">و مجهول القدر است قدر او را نميدانند انتهی
</p>
<p style="direction:rtl;">باب چهل و يکم- در باره ٢٤ پير کتاب يوحنّای حواری
</p>
<p style="direction:rtl;">در لوح مرحوم ناطق نيستانی حضرت عبدالبهاء ميفرمايند قوله الاحلی:
</p>
<p style="direction:rtl;">"از نفوس مبارکه اشخاص خمسه سؤال نموده بودی يکی از
</p>
<p style="direction:rtl;">آنها حضرت متصاعد الی الله حاجی ميرزا محمّد تقی افنان
</p>
<p style="direction:rtl;">است". و در لوح احبّای بادکوبه آقا موسی و آقا کيشی
</p>
<p style="direction:rtl;">فرموده‌اند قوله الاحلی "..... ولی در اين ظهور اعظم
</p>
<p style="direction:rtl;">دو برابر آنانند در اين دور بديع هيجده حروف حی
</p>
<p style="direction:rtl;">و ذات مقدّس حضرت اعلی که جمعاً نوزده نفر ميگردد و همچنين
</p>
<p style="direction:rtl;">پنج نفس مقدّس مبارک ديگر که حال ذکر ايشان حکمت اقتضا
</p>
<p style="direction:rtl;">ننمايد بعداً ظاهر و آشکار شود" انتهی
</p>
<p style="direction:rtl;">باب چهل و دوم- در باره امام دوازدهم
</p>
<p style="direction:rtl;">در لوح حاجی صدر همدانی که عنوانش "ای صدر الصدور
</p>
<p style="direction:rtl;">ص ٥١
</p>
<p style="direction:rtl;">رقّ منشور قرائت گشت" ميباشد مرکز ميثاق جلّ ثنائه فرموده‌اند:
</p>
<p style="direction:rtl;">"امّا مسئله امام دوازدهم چون در نفس احاديث ائمّه
</p>
<p style="direction:rtl;">بحسب ظاهر مناقشه واقع در جائی محمّد بن الحسن عليه
</p>
<p style="direction:rtl;">السلام را نفس قائم موعود شمردند و در جائی ديگر و حديثی
</p>
<p style="direction:rtl;">ديگر وفات محمّد بن الحسن عليه السلام و تولّد قائم منتظر
</p>
<p style="direction:rtl;">را در آخر الزمان بيان ميفرمايند پس بجهت توافق بين
</p>
<p style="direction:rtl;">دو حديث چاره از برای نفسی نه مگر آنکه تيقّن نمايد که امام
</p>
<p style="direction:rtl;">دوازدهم قائم موعود در حيّز ملکوت روحاً موجود بود و در يوم
</p>
<p style="direction:rtl;">ظهور جسماً مشهود گشت باين تجسّم شخصی ثانی گشت
</p>
<p style="direction:rtl;">و ان من شیء الّا عندنا خزائنه و ما ننزّله الّا بقدر معلوم
</p>
<p style="direction:rtl;">آنچه در حيّز ملک ظاهر گردد اوّل در حيّز ملکوت بوده و حکم
</p>
<p style="direction:rtl;">وجود داشت اين مسئله امام دوازدهم و قائم موعود
</p>
<p style="direction:rtl;">در احاديث مسلسله بسيار متزلزل است اگر نفسی انصاف
</p>
<p style="direction:rtl;">داشته باشد هيچيک از اين روايات مختلفه متباينه متعارضه
</p>
<p style="direction:rtl;">را اعتماد ننمايد حضرات شيعيان هر يک از ائمّه اطهار را
</p>
<p style="direction:rtl;">در يومش قائم ميدانستند و منتظر خروج او بودند بعد از
</p>
<p style="direction:rtl;">حضرت امام حسن عسکری رؤسا ملاحظه کردند بنياد اميد
</p>
<p style="direction:rtl;">شيعيان بکلّی ويران خواهد شد و مأيوس و مضمحل خواهند
</p>
<p style="direction:rtl;">گشت خواستند بوسيله‌ای نگهداری کنند لهذا کنايه و استعاره
</p>
<p style="direction:rtl;">ص ٥٢
</p>
<p style="direction:rtl;">و مجاز و تأويل بکار برده و روايات مختلفه پديدار شد
</p>
<p style="direction:rtl;">و حقيقت حال اينست که شيعيان بعد از امام حسن عسکری
</p>
<p style="direction:rtl;">عليه السلام سه قسم شدند قسمی بامامت جعفر نادان
</p>
<p style="direction:rtl;">تشبّث نمودند و او را تهنيت و تبريک بامامت گفتند و قسمی
</p>
<p style="direction:rtl;">بکلّی منصرف شدند و قسمی ديگر بغيبوبت تشبّث نمودند
</p>
<p style="direction:rtl;">و هر روز منتظر خروج بودند هزار سال است که انتظار
</p>
<p style="direction:rtl;">ميکشند و هنوز کلال و ملال نياورده‌اند سبحان الله
</p>
<p style="direction:rtl;">ظهور حقّ با وجود آنکه بنصّ صريح من دون تفسير و تأويل
</p>
<p style="direction:rtl;">منصوص قرآن است قوله تبارک و تعالی و جاء ربّک و الملک
</p>
<p style="direction:rtl;">صفاً صفاً در اين شبهه نمايند و تزلزل بنمايند و تأويل
</p>
<p style="direction:rtl;">رکيک کنند و برواياتی که در نهايت تزلزل است تشبّث
</p>
<p style="direction:rtl;">نمايند و نصّ صريح گمارند و بآن معارضه کنند اين چه
</p>
<p style="direction:rtl;">بلاهت است و نادانی و اين چه حماقت و سرگردانی و عليک التحيّة و الثّناء ع ع" انتهی
</p>
<p style="direction:rtl;">باب چهل و سوم- لوح مبارک در باره دستور تبليغ و نشر کتب امری:
</p>
<p style="direction:rtl;">حضرت عبدالبهاء جلّ ثنائه در لوح ميرزا محمود زرقانی ميفرمايند:
</p>
<p style="direction:rtl;">" اگر چنانچه در اقبال ناس حال فتوری مشاهده نمائی
</p>
<p style="direction:rtl;">محزون مباش و اين تخم پاک را بپاش يقين است که سبز
</p>
<p style="direction:rtl;">ص ٥٣
</p>
<p style="direction:rtl;">و خرّم گردد و اين باغ بثمر رسد ما مأمور بآنيم که
</p>
<p style="direction:rtl;">تخم افشانی نمائيم ديگر انباتش با خداست البتّه روزی
</p>
<p style="direction:rtl;">باران رحمت و حرارت آفتاب حقيقت بروياند.
</p>
<p style="direction:rtl;">در خصوص ترجمه و طبع الواح الهيّه مرقوم نموده بوديد
</p>
<p style="direction:rtl;">اين مناسب نيست حال عطش مردم تسکين شود بايد اوّل
</p>
<p style="direction:rtl;">نفوس را تشنه کرد بعد سلسبيل عذب و فرات مبذول داشت
</p>
<p style="direction:rtl;">الآن اگر کتب مقدّسه ترجمه و طبع و نشر شود هر کس لوحی
</p>
<p style="direction:rtl;">بدست آرد و بقرائت آن اکتفا نمايد و گويد من بر اساس
</p>
<p style="direction:rtl;">اين طايفه مطّلع شدم ديگر احتياج بفحص ندارم و حال
</p>
<p style="direction:rtl;">آنکه الواح را بايد مبيّن بيان نمايد يعنی اوّل مبيّن
</p>
<p style="direction:rtl;">تأسيس کند بعد از تأسيس و استدلال يک لوحی قرائت
</p>
<p style="direction:rtl;">نمايد آنوقت تأثير ميبخشد ملاحظه کنيد چقدر تورات و
</p>
<p style="direction:rtl;">انجيل را بالسن مختلفه ترجمه نمودند و طبع کردند و منتشر
</p>
<p style="direction:rtl;">نمودند يک نفس بقرائت اين کتب محبّت بحضرت مسيح
</p>
<p style="direction:rtl;">حاصل ننمود پس معلوم شد که طبع و نشر موافق مصلحت نه
</p>
<p style="direction:rtl;">اگر چنانچه بسيار لزوم بنظر آيد مقاله را ترجمه نمائيد و طبع و نشر کنيد" انتهی
</p>
<p style="direction:rtl;">باب چهل و چهارم- در باره ترجمه کتاب اقدس و جمع آوری خوارق عادات:
</p>
<p style="direction:rtl;">حضرت عبدالبهاء جلّ ثنائه در يکی از الواح ميفرمايند:
</p>
<p style="direction:rtl;">ص ٥٤
</p>
<p style="direction:rtl;">"در خصوص ترجمه کتاب اقدس که يکی از احبّاء الله نموده
</p>
<p style="direction:rtl;">مرقوم فرموده بوديد اگر چه مقاصد جناب مترجم خير بوده
</p>
<p style="direction:rtl;">لکن از اينجهت که اينگونه امور در اين ايّام سبب اختلاف
</p>
<p style="direction:rtl;">ميشود لهذا جائز نه .... و امّا قضيّه تحرير و جمع کردن آثار
</p>
<p style="direction:rtl;">عجيبه و غرائب خوارق عادات که از جمال قدم مشهود 
</p>
<p style="direction:rtl;">اولی الابصار گشته منعش سبب خمودت قلوب گردد لهذا
</p>
<p style="direction:rtl;">تعرّض نبايد نمود ..." انتهی
</p>
<p style="direction:rtl;">باب چهل و پنجم- در وظائف محفل روحانی و شارعيّت بيت العدل و مسئله حقوق
</p>
<p style="direction:rtl;">حضرت عبدالبهاء جلّ ثنائه در لوح جناب آقا ميرزا مهدی آقا اخوان الصفا ميفرمايند:
</p>
<p style="direction:rtl;">"محفل روحانی فی الحقيقه انجمن بجهت ترويج تبليغ
</p>
<p style="direction:rtl;">است و بس اينست اعظم مهام امور در اين ضمن امور
</p>
<p style="direction:rtl;">ضعيفه را نيز انجام ميدهد مانند مکتب اطفال و اعانت
</p>
<p style="direction:rtl;">ضعفا و فقرا امّا بيت عدل حاکمست و شارع احکاميکه در
</p>
<p style="direction:rtl;">نصوص الهی موجود نه تشريع مينمايد و اين بيت عدل بعد
</p>
<p style="direction:rtl;">از اعلاء و اعلان امر الله بانتخاب عمومی بقاعده انتخاب مجلس ملّت انتخاب ميشود ع ع"
</p>
<p style="direction:rtl;">"حقوق بر جميع ما يملک تعلّق ميگيرد ولکن اگر شخصی حقوق
</p>
<p style="direction:rtl;">بر ملکی را ايفا نموده و واردات آن ملک بقدر احتياج اوست
</p>
<p style="direction:rtl;">ص ٥٥
</p>
<p style="direction:rtl;">ديگر بر آن شخص حقوق ترتّب نيابد بر آلات و ادوات زراعت
</p>
<p style="direction:rtl;">حتّی حيوانات حرث باندازه‌ای که لزومست حقوق ترتبّ نگردد ع ع" انتهی
</p>
<p style="direction:rtl;">باب چهل و ششم- لوح مبارک در باره تعدّد زوجات
</p>
<p style="direction:rtl;">حضرت عبدالبهاء جلّ ثنائه ميفرمايند قوله الاحلی:
</p>
<p style="direction:rtl;">"لندن امة الله مسس روزنبرگ عليها بهاء الله الابهی
</p>
<p style="direction:rtl;">ای کنيز عزيز الهی، نامه شما رسيد سؤالی که نموده بوديد
</p>
<p style="direction:rtl;">از پيش ديگران نموده‌اند مفصّلاً جواب داده شد حال نيز
</p>
<p style="direction:rtl;">مختصر جواب مرقوم ميگردد و آن اينست که تعدّد زوجات
</p>
<p style="direction:rtl;">مبارک پيش از نزول کتاب اقدس بوده لهذا بحسب شريعة
</p>
<p style="direction:rtl;">سابقه و نظر بحکمتهای متعدّده پيش از نزول کتاب اقدس
</p>
<p style="direction:rtl;">جمع بين دو زوجه فرمودند در زمان واحد در دوره ابراهيم
</p>
<p style="direction:rtl;">و موسی و نيز داود و سليمان تعدّد زوجات جائز بود
</p>
<p style="direction:rtl;">يعقوب جمع بين چهار کرد و ابراهيم زوجات متعدّد داشت
</p>
<p style="direction:rtl;">و داود نود و نه زوجه داشت امّا حضرت بهاءالله جمع
</p>
<p style="direction:rtl;">دو زوجه در شريعة سابقه فرمود چون يکی از آن دو در گذشت
</p>
<p style="direction:rtl;">ديگری بعقد نکاح در آمد ولی بعد از نزول کتاب اقدس
</p>
<p style="direction:rtl;">ختم شد تجديدی نگشت و اين تعدّد پيش نظر بحکمتی بود
</p>
<p style="direction:rtl;">و امّا کتاب اقدس مرجع احکامست بموجب آن بايد عمل شود
</p>
<p style="direction:rtl;">جميع ياران را تحيّت ابدع ابهی برسانيد و عليک البهاء
</p>
<p style="direction:rtl;">ص ٥٦
</p>
<p style="direction:rtl;">الابهی ع ع" انتهی
</p>
<p style="direction:rtl;">باب چهل و هفتم- لوح مبارک در تبيين آيات کلمات مکنونه
</p>
<p style="direction:rtl;">حضرت عبدالبهاء راجع بلوح ياقوتی و لوح پنجم فردوس که
</p>
<p style="direction:rtl;">در کلمات مکنونه نازل، ميفرمايند قوله تعالی:
</p>
<p style="direction:rtl;">"اين الواح ملکوت است که از قلم اعلی در لوح محفوظ مرقوم
</p>
<p style="direction:rtl;">است چنين الواحی از عالم ملکوت در عالم ناسوت نازل نگشته
</p>
<p style="direction:rtl;">بلکه در خزائن غيبيّه محفوظ و مصون است اگر وقتی نفسی
</p>
<p style="direction:rtl;">چنين الواحی ابراز نمايد و نسبتش بحقّ دهد که اين لوح
</p>
<p style="direction:rtl;">ياقوتست يا لوح پنجم از فردوس است اصل ندارد ع ع"
</p>
<p style="direction:rtl;">و در باره عهد جبل فاران در بقعه مبارکه زمان که در کلمات
</p>
<p style="direction:rtl;">مکنونه نازل ميفرمايند قوله العزيز:
</p>
<p style="direction:rtl;">"اين عهد و ميثاق است که جمال مبارک در ارض مقدّس بقلم
</p>
<p style="direction:rtl;">اعلی در ظلّ شجره انيسا گرفته‌اند و بعد از صعود اعلان شد. ع ع"
</p>
<p style="direction:rtl;">و در باره عقبه زمرّدی وفا که در کلمات مکنونه مذکور ميفرمايند
</p>
<p style="direction:rtl;">قوله تعالی:
</p>
<p style="direction:rtl;">"مقام و عقبه زمرّدی باصطلاح شيخ جليل احسائی و حضرت
</p>
<p style="direction:rtl;">اعلی روحی له الفداء عالم قدر است و اين عقبه بسيار صعب المرور است ع ع "
</p>
<p style="direction:rtl;">و راجع باسمی که اوّل و دوم آن ذکر شد و اهل غرفات از مکامن
</p>
<p style="direction:rtl;">ص ٥٧
</p>
<p style="direction:rtl;">عزّ خود بيرون دويدند و بر تراب ريختند که در کلمات مکنونه
</p>
<p style="direction:rtl;">نازل ميفرمايند قوله العزيز "آن اسم عظيم اسم اعظم است
</p>
<p style="direction:rtl;">مراد جمال مبارک است و آنچه اليوم در دست است معانی
</p>
<p style="direction:rtl;">دو حرف از اسم اعظم است و آن ب و ه ع ع"
</p>
<p style="direction:rtl;">و راجع بآيه مبارکه اصل الخسران لمن مضت ايّامه و ما عرف
</p>
<p style="direction:rtl;">نفسه ميفرمايند قوله التعالی:
</p>
<p style="direction:rtl;">"مقصود اين است که انسان تا حقّ را نشناسد از شناسائی
</p>
<p style="direction:rtl;">خود نيز محرومست زيرا بايد اوّل انسان نور آفتاب را ادراک
</p>
<p style="direction:rtl;">نمايد و نور خويش را نيز مشاهده کند زيرا بی‌نور هيچ چيز مشاهده نشود ع ع"
</p>
<p style="direction:rtl;">باب چهل و هشتم- در باره جواب مجعولات ادوارد برون
</p>
<p style="direction:rtl;">حضرت عبدالبهاء در لوح اديب ميفرمايند:
</p>
<p style="direction:rtl;">هو اللّه
</p>
<p style="direction:rtl;">"ايّها الرجل الجليل حضرت ابی الفضائل روحی له الفدا
</p>
<p style="direction:rtl;">در ايّام حيات دمی آرام نگرفت و شبی در بالين راحت نيارميد
</p>
<p style="direction:rtl;">شب و روز بترويج امر الله و اعلاء کلمة الله و اقامه حجّت و برهان
</p>
<p style="direction:rtl;">و تحرير جواب بر اعتراضات کلّ افّاک اثيم بپرداخت
</p>
<p style="direction:rtl;">الحمد لله بفضل و موهبت کبری از کلک مشکين آن بزرگوار
</p>
<p style="direction:rtl;">رسائل چندی سمت تحرير يافت در ايّام اخير کتابی در
</p>
<p style="direction:rtl;">نهايت بلاغت که حجّت قاطع و برهان ساطع بود بنگاشت
</p>
<p style="direction:rtl;">ص ٥٨
</p>
<p style="direction:rtl;">ولی بعد از صعود آن بزرگوار آن کتاب مبين از ميان رفت
</p>
<p style="direction:rtl;">حال بعضی از محفوظات و مسودّات و يادداشتها باقی
</p>
<p style="direction:rtl;">مانده بود آنها را بطهران فرستادم که شما و جناب نعيم
</p>
<p style="direction:rtl;">و جناب ابن ابهر و جناب ابن اصدق و جناب ملّا محمّد علی
</p>
<p style="direction:rtl;">قائينی و جناب سمندر و جناب آقا سيّد مهدی ابن اخت
</p>
<p style="direction:rtl;">آن بزرگوار محفلی بيارائيد که در نهايت درجه ضبط و ربط
</p>
<p style="direction:rtl;">باشد و از آن اوراق يک کتاب يا دو کتاب با رسائل متعدّده
</p>
<p style="direction:rtl;">استخراج نمائيد که طبع و نشر شود و زحمت آن بزرگوار هدر نرود" .
</p>
<p style="direction:rtl;">و نيز در لوح اديب ميفرمايند: " در خصوص جواب مجعولات
</p>
<p style="direction:rtl;">ادوارد برون مرقوم نموده بوديد اين قضيّه مهمّ است جواب
</p>
<p style="direction:rtl;">لازم دارد و البتّه بتمام همّت بکوشيد تا واضح گردد که اين
</p>
<p style="direction:rtl;">تاريخ حاجی ميرزا جانی مرحوم مسموم شده است و تحريف
</p>
<p style="direction:rtl;">گشته و يموتی‌ها با ادوارد برون متّفق شده‌اند و اين
</p>
<p style="direction:rtl;">مفتريات و دسائس را بميان آورده‌اند" انتهی
</p>
<p style="direction:rtl;">باب چهل و نهم- لوح مبارک در باره جواب چند سؤال:
</p>
<p style="direction:rtl;">حضرت عبدالبهاء جلّ ثنائه در لوح ملّا يوسف قائن ميفرمايند:
</p>
<p style="direction:rtl;">"در خصوص افيون مرقوم نموديد شارب و شاری و بايع
</p>
<p style="direction:rtl;">کلّ محروم از فيض و عنايت الهی هستند و بصريح نصّ الهی
</p>
<p style="direction:rtl;">حرام است شارب الخمر صد درجه تفضيل بر شارب افيون
</p>
<p style="direction:rtl;">ص ٥٩
</p>
<p style="direction:rtl;">دارد در ساحت اقدس بسيار مذموم بود بقسميکه هر وقت
</p>
<p style="direction:rtl;">ذکر افيون ميشد چهره مبارک متغيّر ميشد باين درجه
</p>
<p style="direction:rtl;">مذموم و حرامست مگر کسی بجهت معالجه خريد و فروش
</p>
<p style="direction:rtl;">نمايد که در اجزاخانه‌ها محض معالجه امراض صرف کنند
</p>
<p style="direction:rtl;">ضجيع را تا توانی از شرب افيون منع و زجر نما بلکه انشاء الله
</p>
<p style="direction:rtl;">متنبّه گردد و از اين مصيبت کبری نجات يابد و الّا يأخذها
</p>
<p style="direction:rtl;">الله اخذ عزيز مقتدر من راضی بفصل نميشوم ولی او خود
</p>
<p style="direction:rtl;">داند بلائی اعظم از اين مشاهده خواهد نمود مرا آرزو
</p>
<p style="direction:rtl;">چنانست که احبّا کم کم از شرب دخان نيز احتراز نمايند تا چه رسد بافيون .
</p>
<p style="direction:rtl;">و امّا مسئله ثواب و عقاب چون مبنی بر فوز و حرمانست
</p>
<p style="direction:rtl;">لهذا ابديست زيرا اين حرمان منبعث از کينونت مجرمست
</p>
<p style="direction:rtl;">و آن فوز و فلاح نيز فيض ابدی حضرت رحمانست و امّا
</p>
<p style="direction:rtl;">دليل بر قدم ذاتی امکانی در اين دار فانی مختصر اينست
</p>
<p style="direction:rtl;">که سلطنت الهيّه قديمست و وجود کائنات از فيوضات قديمه
</p>
<p style="direction:rtl;">شمس حقيقتست شمس بی‌شعاع تصوّر نتوان نمود جميع
</p>
<p style="direction:rtl;">اسماء و صفات الهيّه قديم است و مقتضيات آن نيز قديم". انتهی
</p>
<p style="direction:rtl;">باب پنجاهم- در جواب دو سؤال:
</p>
<p style="direction:rtl;">حضرت عبدالبهاء جلّ ثنائه در لوح جناب گشتاسب رستم
</p>
<p style="direction:rtl;">ص ٦٠
</p>
<p style="direction:rtl;">اخوی سفيدوش عليهما بهاء الله الابهی ميفرمايند:
</p>
<p style="direction:rtl;">هو الله
</p>
<p style="direction:rtl;">ای بنده درگاه الهی، در اين يوم مبارک اميدم چنان است
</p>
<p style="direction:rtl;">که بآنچه شايان و سزاوار است موفّق گردی چون نيّت
</p>
<p style="direction:rtl;">نامشروع منضمّ بعمل گردد مجازات شديد است و صرف
</p>
<p style="direction:rtl;">نيّت اگر چنانچه در تصوّر و تصمّم قوی باشد آن را نيز مجازات
</p>
<p style="direction:rtl;">خفيفه بيک درجه مقدّر است ولی تصوّرات واهيه که از قبيل
</p>
<p style="direction:rtl;">اوهامست مجرد خطورش از حصول فتور است اين تصوّرات
</p>
<p style="direction:rtl;">را مجازاتی در کار نه.
</p>
<p style="direction:rtl;">علم جفر در کور فرقان شيوع داشت ولی قواعد مستحصله
</p>
<p style="direction:rtl;">مجهول لهذا نتايج صحيحی حاصل نميشد ولی در اين کور
</p>
<p style="direction:rtl;">کلّ مأمور بآنند که تعقيب اموری که نتايج عظيمه ندارد ننمايند
</p>
<p style="direction:rtl;">و عليک البهاء الابهی عبدالبهاء عباس
</p>
<p style="direction:rtl;">٢٩ ج ١٣٣٨حيفاء
</p>
<p style="direction:rtl;">باب پنجاه و يکم- بيان مبارک در باره حوادث ناگهانی
</p>
<p style="direction:rtl;">در سفرنامه جلد اوّل مسطور است:
</p>
<p style="direction:rtl;">"يکی از دوستان ديگر از بلايای وارده و حوادث ناگهانی
</p>
<p style="direction:rtl;">سؤال نموده فرمودند سلسله موجودات بيک قانون عمومی
</p>
<p style="direction:rtl;">و نظام الهی مربوط است و جميع کائنات بهم مرتبط نميشود
</p>
<p style="direction:rtl;">حلقه‌ای از آن بهم خورد مگر آنکه مربوط بآن ارتباط و نظام
</p>
<p style="direction:rtl;">ص ٦١
</p>
<p style="direction:rtl;">عموميست و آنچه واقع ميشود از مقتضيات آنست و مبنی بر حکمت
</p>
<p style="direction:rtl;">بالغه زيرا اين تقادير الهيّه است که هر گياهی برويد
</p>
<p style="direction:rtl;">آخر پژمرده ميشود و هر زراعت سبز و خرّمی خشک ميگردد
</p>
<p style="direction:rtl;">و هر جمعی پريشان و هر ترکيبی تشتيت مييابد اينها همه از
</p>
<p style="direction:rtl;">مقتضيات آن نظام عمومی و رابطه کلّيه‌ايست که بتقدير الهی تعبير شده " انتهی .
</p>
<p style="direction:rtl;">باب پنجاه و دوم- در مسئله اقتصادی
</p>
<p style="direction:rtl;">حضرت عبدالبهاء جلّ ثنائه ميفرمايند قوله تعالی:
</p>
<p style="direction:rtl;">دبلين امة الله مسس پارسنز عليها بهاء الله الابهی
</p>
<p style="direction:rtl;">هو الله
</p>
<p style="direction:rtl;">ای دختر ملکوتی، من ..... در خصوص مسئله اقتصادی که
</p>
<p style="direction:rtl;">بموجب تعاليم جديد است از برای شما مشکل فکری حاصل
</p>
<p style="direction:rtl;">شده بود بيان چنان نبود ولی روايت چنان گشته لهذا
</p>
<p style="direction:rtl;">اساس مسئله را از برای شما بيان ميکنم تا واضح و مبرهن شود
</p>
<p style="direction:rtl;">که اين مسئله اقتصادی جز بموجب اين تعاليم حلّ تامّ نيابد
</p>
<p style="direction:rtl;">بلکه ممتنع و محال و آن اينست که اين مسئله اقتصاد را بايد
</p>
<p style="direction:rtl;">از دهقان ابتدا نمود تا منتهی باصناف ديگر گردد زيرا
</p>
<p style="direction:rtl;">عدد دهقان بر جميع اصناف اضعاف مضاعف است لهذا
</p>
<p style="direction:rtl;">سزاوار چنان است که از دهقان ابتدا شود و دهقان اوّل عامل
</p>
<p style="direction:rtl;">است در هيئت اجتماعيّه باری در هر قريه‌ای بايد که از عقلاء
</p>
<p style="direction:rtl;">ص ٦٢
</p>
<p style="direction:rtl;">آن قريه انجمنی تشکيل شود که قريه در زير اداره آن انجمن
</p>
<p style="direction:rtl;">باشد و همچنين يک مخزن عمومی تأسيس شود و کاتبی
</p>
<p style="direction:rtl;">تعيين گردد و در وقت خرمن بمعرفت آن انجمن از حاصلات
</p>
<p style="direction:rtl;">عموم مقاديری معيّن بجهت آن مخزن گرفته شود اين مخزن
</p>
<p style="direction:rtl;">هفت واردات دارد واردات عشريّه - رسوم حيوانات - مال
</p>
<p style="direction:rtl;">بيوارث - لقطه يعنی چيزی که يافته شود و صاحب نداشته
</p>
<p style="direction:rtl;">باشد - دفينه اگر پيدا شود ثلثش راجع باين مخزن است -
</p>
<p style="direction:rtl;">معادن ثلثش راجع باين مخزن است و تبرّعات. خلاصه هفت مصرف دارد :
</p>
<p style="direction:rtl;">اوّل مصارف معتدله عمومی مانند مصارف مخزن و اداره صحّت
</p>
<p style="direction:rtl;">عمومی - ثانی ادای عشر حکومت - ثالث ادای رسوم حيوانات
</p>
<p style="direction:rtl;">بحکومت - رابع اداره ايتام - خامس اداره اعاشه عجزه
</p>
<p style="direction:rtl;">- سادس اداره مکتب - سابع اکمال معيشت ضروريّه فقراء. 
</p>
<p style="direction:rtl;">اوّل واردات عشر است و آن بايد چنين گرفته شود مثلاً
</p>
<p style="direction:rtl;">ملاحظه ميشود که يکنفر واردات عموميّه‌اش پانصد دولار است
</p>
<p style="direction:rtl;">و مصارف ضروريّه‌اش پانصد دولار از او چيزی عشر گرفته
</p>
<p style="direction:rtl;">نميشود. شخصی ديگر مصارفاتش پانصد دولار است ولی
</p>
<p style="direction:rtl;">وارداتش هزار دولار از او عشر گرفته ميشود زيرا زيادتر
</p>
<p style="direction:rtl;">از احتياجات ضروريّه دارد. اگر عشر بدهد در معيشتش خللی
</p>
<p style="direction:rtl;">وارد نگردد. ديگری مصارف او هزار و وارداتش پنج هزار
</p>
<p style="direction:rtl;">ص ٦٣
</p>
<p style="direction:rtl;">از او يک عشر و نصف گرفته ميشود زيرا اضافه زياد دارد.
</p>
<p style="direction:rtl;">شخصی ديگر مصارف لازمه‌اش هزار دولار است ولی
</p>
<p style="direction:rtl;">وارداتش ده هزار از او دو عشر گرفته ميشود زيرا اضافه
</p>
<p style="direction:rtl;">زيادتر دارد - شخصی ديگر مصارف ضروريّه‌اش چهار يا
</p>
<p style="direction:rtl;">پنج هزار دولار است ولی وارداتش صد هزار از او ربع
</p>
<p style="direction:rtl;">گرفته ميشود. ديگری حاصلاتش دويست دولار است ولی
</p>
<p style="direction:rtl;">احتياجات ضروريّه‌اش که قوّت لايموت باشد پانصد دولار و
</p>
<p style="direction:rtl;">در سعی و جهد قصوری ننموده ولی کشتش برکتی نيافته
</p>
<p style="direction:rtl;">اين شخص را بايد از مخزن معاونت نمود تا محتاج نماند
</p>
<p style="direction:rtl;">و براحت زندگانی نمايد و در هر ده هر قدر ايتام باشد
</p>
<p style="direction:rtl;">بجهت اعاشه آنان از اين مخزن بايد مقداری تخصيص نمود
</p>
<p style="direction:rtl;">از برای عجزه ده بايد مقداری تخصيص داد از برای نفوس
</p>
<p style="direction:rtl;">از کار افتاده محتاج بايد از اين مخزن مقداری تخصيص نمود
</p>
<p style="direction:rtl;">از برای اداره معارف مقداری از اين مخزن بايد تخصيص نمود
</p>
<p style="direction:rtl;">از برای صحّت اهل ده از اين مخزن بايد مقداری تخصيص نمود
</p>
<p style="direction:rtl;">و اگر چيزی زياد بماند آنرا بايد نقل بصندوق عمومی ملّت
</p>
<p style="direction:rtl;">بجهت مصارف عمومی کرد چون چنين ترتيب داده شود
</p>
<p style="direction:rtl;">هر فردی از افراد هيئت اجتماعيّه در نهايت راحت و سرور
</p>
<p style="direction:rtl;">زندگانی نمايد و مراتب نيز باقی ماند در مراتب ابداً
</p>
<p style="direction:rtl;">خللی واقع نگردد زيرا مراتب از لوازم ضروريّه هيئت اجتماعيّه
</p>
<p style="direction:rtl;">ص ٦٤
</p>
<p style="direction:rtl;">است هيئت اجتماعيّه مانند اردوئی است در اردو مارشال
</p>
<p style="direction:rtl;">لازم جنرال لازم کلنل لازم کاپيتان لازم و نفر لازم
</p>
<p style="direction:rtl;">ممکن نيست که کلّ صنف واحد باشد حفظ مراتب لازم است
</p>
<p style="direction:rtl;">ولی هر فردی از افراد اردو بايد در نهايت راحت و آسايش
</p>
<p style="direction:rtl;">زندگانی نمايد و همچنين شهر را والی لازم قاضی لازم
</p>
<p style="direction:rtl;">تاجر لازم غنی لازم اصناف لازم و زارع لازم است البتّه اين
</p>
<p style="direction:rtl;">مراتب بايد حفظ شود و الّا انتظام عمومی مختل گردد .....
</p>
<p style="direction:rtl;">انتهی
</p>
<p style="direction:rtl;">باب پنجاه و سوم- لوح مبارک در باره تواريخ فلاسفه و
</p>
<p style="direction:rtl;">اختلاف نسخه‌های تورات با يکديگر
</p>
<p style="direction:rtl;">حضرت عبدالبهاء ميفرمايند قوله الاحلی:
</p>
<p style="direction:rtl;">لندن امة الله روزنبرگ عليها بهاء الله
</p>
<p style="direction:rtl;">هو الله
</p>
<p style="direction:rtl;">ای کنيز عزيز الهی، نامه‌ای که بتاريخ ششم اپريل ١٩٠٦ مرقوم
</p>
<p style="direction:rtl;">نموده بودی رسيد از حصول صحّت ميسيس مان مرقوم نموده
</p>
<p style="direction:rtl;">بودی حمد خدا را که آن بنت ملکوت بصحّت روحانی
</p>
<p style="direction:rtl;">فائز. آفت جسمانی را با وجود صحّت روحانی اهمّيّتی نه
</p>
<p style="direction:rtl;">اصل آنست لله الحمد آن موهبت حاصل و بابديّت متّصف
</p>
<p style="direction:rtl;">ولی محلّ تأسّف اين است که شوهرش هنوز بحجبات اوهام
</p>
<p style="direction:rtl;">محتجب دختر عزيزش مارگارت اگر بتربيت الهی تربيت شود
</p>
<p style="direction:rtl;">ص ٦٥
</p>
<p style="direction:rtl;">در گلشن آمال نهال بيهمال گردد پدر بايد از برای
</p>
<p style="direction:rtl;">دختر عزّت ابديّه خواهد با وجود اين باز خود داند
</p>
<p style="direction:rtl;">بهر تربيتی دلش خواهد تربيت نمايد و آنچه در خصوص
</p>
<p style="direction:rtl;">تواريخ فلاسفه سؤال نموده بوديد تاريخ قبل از اسکندر
</p>
<p style="direction:rtl;">يونانی بسيار مشوّش است زيرا مسلّم است که تاريخ بعد از
</p>
<p style="direction:rtl;">اسکندر ترتيب و انتظام يافت لهذا ابداً بوقايع تاريخيّه و
</p>
<p style="direction:rtl;">روايات قبل از اسکندر اعتماد نتوان نمود و اين مسئله در نزد
</p>
<p style="direction:rtl;">عموم مورّخين و محقّقين مسلّم است چه بسيار مسئله‌ای از مسائل
</p>
<p style="direction:rtl;">تاريخيّه که در عصر ثامن عشر مسلّم بود و در تاسع عشر مخالف
</p>
<p style="direction:rtl;">آن تحقّق يافت لهذا بر اقوال مورّخين و روايات قبل از
</p>
<p style="direction:rtl;">اسکندر حتّی زمان حيات نفوس مهمّه اعتماد نه پس در اختلاف
</p>
<p style="direction:rtl;">مضمون لوح حکمت و نصوص تاريخيّه تعجّب ننمائيد بايد
</p>
<p style="direction:rtl;">يک قدری در اختلاف عظيم مورّخين و تواريخ متباينه دقّت
</p>
<p style="direction:rtl;">نمود چه که مورّخين شرق و غرب بسيار اختلاف دارند
</p>
<p style="direction:rtl;">و لوح حکمت بحسب بعضی از تواريخ شرق مرقوم شده
</p>
<p style="direction:rtl;">و از اين گذشته تورات که اقدم تاريخ شمرده ميشود امروز
</p>
<p style="direction:rtl;">سه نسخه موجود تورات عبری که در نزد يهود و علماء
</p>
<p style="direction:rtl;">پروتستانست معتبر است و تورات سبعينی يونانی که در
</p>
<p style="direction:rtl;">کليسای يونانی و نزد شرقيّون معتبر است و تورات سامری که
</p>
<p style="direction:rtl;">در نزد سامريون معتبر است اين سه نسخه با يکديگر حتّی در
</p>
<p style="direction:rtl;">ص ٦٦
</p>
<p style="direction:rtl;">تاريخ حيات مشاهير اختلاف عظيم دارد در تورات عبرانی
</p>
<p style="direction:rtl;">از طوفان نوح تا ولادت ابراهيم ٢٩٢ سال مثبوت و در تورات
</p>
<p style="direction:rtl;">يونانيّه ١٠٧٢ سال مرقوم و در تورات سامريه ١٤٢ سال
</p>
<p style="direction:rtl;">مذکور و بتفسير هنری اسکات مراجعه نمائيد زيرا جدولی
</p>
<p style="direction:rtl;">دارد که اختلاف توراتهای ثلاثه را در تاريخ تولّد جمعی
</p>
<p style="direction:rtl;">از سلاله سام مرقوم نموده ملاحظه خواهيد کرد که چقدر
</p>
<p style="direction:rtl;">اختلاف دارد و همچنين بحسب نصّ تورات عبرانی از خلق
</p>
<p style="direction:rtl;">آدم تا طوفان نوح ١٦٥٦ سال مثبوت و بحسب نصّ تورات
</p>
<p style="direction:rtl;">يونانی ٢٢٦٢ سال مذکور و بحسب نصّ تورات سامری ١٣٠٧
</p>
<p style="direction:rtl;">سال مقيّد حال در اختلاف تواريخ تورات تفکّر نمائيد
</p>
<p style="direction:rtl;">فی الحقيقه اين جای تعجّب است يهود و پروتستان تورات
</p>
<p style="direction:rtl;">يونانی را تزييف کنند و يونانيان تورات عبری را تکذيب نمايند
</p>
<p style="direction:rtl;">و سامريون تورات عبرانی و يونانی هر دو را انکار کنند
</p>
<p style="direction:rtl;">مقصود اين است که حتّی در تاريخ مقدّس که مقدّم‌ترين تواريخ
</p>
<p style="direction:rtl;">است اختلاف در اوقات حيات مشاهير موجود تا چه رسد
</p>
<p style="direction:rtl;">بتواريخ سائره و از اين گذشته انجمنهای معارف اروپا
</p>
<p style="direction:rtl;">متّصل بتصحيح تواريخ موجوده شرق و غرب مشغول با وجود
</p>
<p style="direction:rtl;">اين چگونه تواريخ مشوّش امم قبل از اسکندر با نصّ الهی
</p>
<p style="direction:rtl;">مقابلی نمايد اگر استغرابی مينمايند در اين اختلاف تاريخ
</p>
<p style="direction:rtl;">مقدّس تعجّب فرمايند و الّا نصّ الهيّه امر محتوم است و جميع
</p>
<p style="direction:rtl;">ص ٦٧
</p>
<p style="direction:rtl;">تواريخ عالم با نصّ الهی مقابلی ننمايد زيرا تجربه گرديده
</p>
<p style="direction:rtl;">که بعد از تحرّی حقيقت و تتّبع در آثار قديمه و قرائن کلّ
</p>
<p style="direction:rtl;">راجع به نصوص الهيّه گردند اصل ثبوت حقيقت مظهر کلّی
</p>
<p style="direction:rtl;">الهی بود بعد از ثبوت حقيقت او آنچه فرمايد آن صحيح
</p>
<p style="direction:rtl;">است تواريخ قبل از اسکندر که مبتنی بر اقوال افواهی
</p>
<p style="direction:rtl;">خلق بوده بعد تدوين يافت و در ميان آن تواريخ بسيار
</p>
<p style="direction:rtl;">اختلاف البتّه مقاومت با نصّ الهی نکند و در نزد خود مورّخين
</p>
<p style="direction:rtl;">مسلّم که تاريخ بعد از اسکندر تدوين يافت و پيش تاريخ
</p>
<p style="direction:rtl;">افواهی بود ملاحظه کنيد که تاريخ يونان چقدر مشوّش بود که
</p>
<p style="direction:rtl;">زمان حيات اميروس شاعر شهير يونانی هنوز مختلف فيه است
</p>
<p style="direction:rtl;">حتّی بعضی برآنند که اميروس وجود نداشته و اين اسم
</p>
<p style="direction:rtl;">اختراعی است. باری بجناب مستر اسپراک نامه مرقوم گرديد
</p>
<p style="direction:rtl;">و در طيّ اين مکتوب است اميدوارم که بفضل و عنايت جمال
</p>
<p style="direction:rtl;">ابهی شفائی تامّ يابی و بکمال قوّت بخدمت امر پردازی.
</p>
<p style="direction:rtl;">ميدانم که در نهايت تعب و مشقّتی ولی اگر ما از جام بلا
</p>
<p style="direction:rtl;">قطره‌ای نوشيم جمال‌مبارک دريای بلا نوشيدند چون اين
</p>
<p style="direction:rtl;">را بخاطر آريم هر مشقّتی راحت شود و هر زحمتی رحمت گردد
</p>
<p style="direction:rtl;">جام بلا باده مصفّا شود و زخم جفا مرهم وفا گردد و عليک التحيّة و الثناء ع ع انتهی
</p>
<p style="direction:rtl;">ص ٦٨
</p>
<p style="direction:rtl;">باب پنجاه و چهارم- در باره اقوال زائرين
</p>
<p style="direction:rtl;">در لوح ابن اصدق از قلم ميثاق جلّ ثنائه نازل قوله الاحلی:
</p>
<p style="direction:rtl;">"در خصوص واردين از ارض اقدس و روايات مرقوم نموده
</p>
<p style="direction:rtl;">بوديد هر روايتی که سند در دست نباشد اعتماد نشايد
</p>
<p style="direction:rtl;">زيرا اگر صدق باشد هم باز اسباب پريشانی است نصوص معمول بهاست و بس" انتهی
</p>
<p style="direction:rtl;">باب پنجاه و پنجم- جواب سائل از آيه لوح حکما
</p>
<p style="direction:rtl;">در لوحی ميفرمايند :
</p>
<p style="direction:rtl;">هو الله
</p>
<p style="direction:rtl;">ای منادی پيمان، سؤال از دو مسئله مهمّه نموده بوديد که
</p>
<p style="direction:rtl;">تفسير دو آيه از آيات الهی است اين دو آيه را شرح
</p>
<p style="direction:rtl;">و تفصيل يک سفر جليل لازم و عبدالبهاء عليل و مشاغل و
</p>
<p style="direction:rtl;">شواغل عظيم و مکاتيب از شرق و غرب مانند غيث هاطل
</p>
<p style="direction:rtl;">متواصل و سؤالات بيحد و حساب و ترتيب و تنظيم امور
</p>
<p style="direction:rtl;">عموم بی‌پايان با وجود اين چگونه توان تفسير باين تفصيل
</p>
<p style="direction:rtl;">نمود مجالی کجا که اين دو آيه کريمه تشريح شود لذا
</p>
<p style="direction:rtl;">مختصراً بيانی ميگردد: "قد کان ما کان و لم يکن مثل
</p>
<p style="direction:rtl;">ما تراه اليوم" از اين آيه مبارکه واضح و مشهود که کون در
</p>
<p style="direction:rtl;">ترقّيست چنانکه در نزد حکما و فلاسفه قوم نيز اين مسئله
</p>
<p style="direction:rtl;">مسلّم است که عالم وجود در نشو و ترقّيست يعنی از حالی بحالی
</p>
<p style="direction:rtl;">ص ٦٩
</p>
<p style="direction:rtl;">ديگر انتقال نموده است امّا بعضی از فلاسفه اروپ را ظنّ 
</p>
<p style="direction:rtl;">و گمان چنان که ترقّی از جنس بنوع است مثلاً حيوان ترقّی
</p>
<p style="direction:rtl;">کرده است تا انسان شده است ولی در نزد انبيا اين
</p>
<p style="direction:rtl;">قول غير مقبول چنانکه در کتاب مفاوضات موجود است بلکه
</p>
<p style="direction:rtl;">ترقّی و نشو در نفس نوع است مثلاً نطفه تدرّج در عالم علقه
</p>
<p style="direction:rtl;">و مضغه و جنين و شيرخواری و طفوليّت و بلوغ نمايد تا
</p>
<p style="direction:rtl;">برشد رسد حال نفس نوع ترقّی نموده يعنی از عالم نطفه
</p>
<p style="direction:rtl;">که عبارت از جنبنده‌ای هست نشو و نما نموده و ترقّی کرده
</p>
<p style="direction:rtl;">تا بمقام احسن الخالقين رسيده و ما کان تکون من
</p>
<p style="direction:rtl;">الحرارة المحدثه يعنی مادّه و هيولای کاينات قوّه اثيريّه
</p>
<p style="direction:rtl;">است و غير مشهود و بآثار مثبوت و آثار از جمله قوّه کهربائی
</p>
<p style="direction:rtl;">و ضياء و حرارتست که امواج اوست و اين در حکمت طبيعيّه
</p>
<p style="direction:rtl;">محقّق و مثبوت و مادّه اثيريّه نامند آن مادّه اثيريّه فاعل
</p>
<p style="direction:rtl;">و منفعلست يعنی در عالم کاينات جسمانی آيت مشيّت اوّليّه
</p>
<p style="direction:rtl;">است خلق الله الناس بالمشيّة و خلق المشيّة بنفسها لهذا
</p>
<p style="direction:rtl;">آن مادّه اثيريّه از جهتی فاعلست زيرا چون امواج در او ظاهر
</p>
<p style="direction:rtl;">گردد نمودار شود مثلاً ضياء امواجی است که در آن مادّه
</p>
<p style="direction:rtl;">اثيريّه حاصل ميشود و از آن امواج قوّه باصره متأثّر ميگردد
</p>
<p style="direction:rtl;">و تأثير مشاهده است چنانکه در هوا امواج حاصل ميشود
</p>
<p style="direction:rtl;">از آن امواج عصب صماخ گوش متأثّر ميشود آن تأثير صوتست
</p>
<p style="direction:rtl;">ص ٧٠
</p>
<p style="direction:rtl;">و آن اثر استماع و امّا آيه مبارکه قل انّ الطبيعة بکينونتها
</p>
<p style="direction:rtl;">مظهر اسمی المبتعث و المکوّن چون حکمای سلف و خلف
</p>
<p style="direction:rtl;">بر آنند که طبيعت کلّيّه محسوس نگردد و مکشوف نشود
</p>
<p style="direction:rtl;">ادراک عاجز است عقل قاصر ولی اين حوادث عالم کون
</p>
<p style="direction:rtl;">از مقتضيات آن طبيعتست مانند نوم و جوع و عطش که از
</p>
<p style="direction:rtl;">مقتضيات جسم انسانيست و مانند احراق نار که از مقتضيات
</p>
<p style="direction:rtl;">آنست باری جميع شئون و حوادث و وقايع حتّی حرکت
</p>
<p style="direction:rtl;">سلسله موجودات و نشو و نمای کاينات را نسبت بطبيعت
</p>
<p style="direction:rtl;">ميدهند و آن طبيعت را مبدأ کاينات ميشمرند ميفرمايد
</p>
<p style="direction:rtl;">اين طبيعتی که شما مبدأ کاينات و مصدر موجودات ميشماريد
</p>
<p style="direction:rtl;">مظهر اسم مبتعث و مکوّن من است يعنی ذات مقدّس که
</p>
<p style="direction:rtl;">لا يعرف و لا يدرک و لا ينعت و لا يوصف است بتصوّر نيايد
</p>
<p style="direction:rtl;">و ادراک نشايد و مبرّا از هر نعت و محامد و اوصافست
</p>
<p style="direction:rtl;">حتّی از تعبير علّة العلل نيز منزّه است اين علّت اولی
</p>
<p style="direction:rtl;">مصدر کايناتست و تعبير بطبيعت کلّيّه مينمايد زيرا آن
</p>
<p style="direction:rtl;">حقايق و شئونی که حکماء بجهت طبيعت کلّيّه ميشمارند
</p>
<p style="direction:rtl;">همان شئون و کمالاتی است که در کتب الهيّه بجهت مشيّت
</p>
<p style="direction:rtl;">اوّليّه بيان شده است واضح است که مشيّت اوّليّه مظهر
</p>
<p style="direction:rtl;">اسم مکنونست بيش از اين فرصت نيست ...." انتهی
</p>
<p style="direction:rtl;">)لوح جناب شيخ علی اکبر قوچانی شهيد )
</p>
<p style="direction:rtl;">ص ٧١
</p>
<p style="direction:rtl;">باب پنجاه و ششم- لوح مبارک درجواب سؤالات ثلاثه
</p>
<p style="direction:rtl;">در لوح ميرزا مهدی اخوان الصفا ميفرمايند: 
</p>
<p style="direction:rtl;">"و بلّغ تحيّتی و ثنائی علی الرجل الرشيد الشخص الجليل
</p>
<p style="direction:rtl;">نعمة ربّک الجميل و قل له انّ اصحاب الکهف و الرقيم عباد
</p>
<p style="direction:rtl;">فازوا بالفوز العظيم و آووا الی کهف رحمة ربّک الکريم
</p>
<p style="direction:rtl;">رقدوا عن الدنيا و استيقظوا بنفحات الله و التجأوا الی ذلک
</p>
<p style="direction:rtl;">الغار ملاذ الابرار و ملجأ الاخيار شريعة ربّک المختار
</p>
<p style="direction:rtl;">و شمس الحقيقة تقرضهم ذات اليمين و ذات الشمال و امّا
</p>
<p style="direction:rtl;">خلق الجان من مارج من نار فهذا العنصر الناری لا يراه
</p>
<p style="direction:rtl;">الابصار بل خفيّ عن الانظار و ظاهر من حيث انّ النفوس
</p>
<p style="direction:rtl;">المستورة تحت الاستار سواء کانوا من الابرار ام من الاشرار
</p>
<p style="direction:rtl;">طينتهم من مارج من نار الّتی هی عنصر مخفيّ عن الانظار
</p>
<p style="direction:rtl;">ای امرهم مبهم و حقيقتهم مستورة عن اهل الآفاق و امّا خلق
</p>
<p style="direction:rtl;">الانسان من صلصال کالفخّار اراد به النفوس المنجذبة
</p>
<p style="direction:rtl;">بنفحات الله المشتعله بنار محبّة الله باطنهم عين ظاهرهم
</p>
<p style="direction:rtl;">سرّهم عين علانيتهم فهم خلاصته الکائنات فالصلصال الصافی
</p>
<p style="direction:rtl;">التراب هو خلاصة الحماء المسنون کثير البرکات منبت رياحين
</p>
<p style="direction:rtl;">معرفة الله و حديقة اوراد محبّة الله و امّا الملائکة اولوا اجنحة
</p>
<p style="direction:rtl;">مثنی و ثلاث و رباع المراد من الاجنحة قويّ التأئيد و التوفيق
</p>
<p style="direction:rtl;">لانّ بها يتعارج الانسان الی اعلی معارج العرفان و يطير
</p>
<p style="direction:rtl;">ص ٧٢
</p>
<p style="direction:rtl;">الی بحبوحة جنّة الرضوان بسرعة لا يخطر ببال الانسان
</p>
<p style="direction:rtl;">و المراد من الملائکة الحقائق المقدّسة الّتی استنبئت عن
</p>
<p style="direction:rtl;">مواهب ربّها و تنزّهت عن النقائص و الرذائل و تقدّست عن
</p>
<p style="direction:rtl;">کلّ الشوائب و اکتسبت جميع الفضائل و اطاعت ربّها بجميع
</p>
<p style="direction:rtl;">الوسائل لا يسبقونه بالقول و هم بامره يعلمون و امّا الازدواج
</p>
<p style="direction:rtl;">الموقّت حرّمه الله فی هذا الکور المقدّس و منع النفوس عن
</p>
<p style="direction:rtl;">الهوی حتّی يرتدّوا برداء التقوی و هو التنزيه و التقديس بين الملأ الاعلی .... الخ " انتهی
</p>
<p style="direction:rtl;">باب پنجاه و هفتم- لوح مبارک در باره امتداد حيات سلف
</p>
<p style="direction:rtl;">حضرت عبدالبهاء ميفرمايند قوله الاحلی:
</p>
<p style="direction:rtl;">هو الله
</p>
<p style="direction:rtl;">بواسطه حضرت اسم الله جنابان آقا سيّد محمود سليل جليل
</p>
<p style="direction:rtl;">من فاز بالرفيق الاعلی آقا ميرزا بابا دهجی عليه بهاء الله
</p>
<p style="direction:rtl;">هو الله- ای بنده جمال ابهی، آنچه ذکر امتداد حيات
</p>
<p style="direction:rtl;">سلف است امری است نه بحسب اصطلاحی در اين ايّام
</p>
<p style="direction:rtl;">زيرا در ازمنه قديمه سنين مختلفه بوده بعضی يک دور ماه را
</p>
<p style="direction:rtl;">يکسال ميشمردند و بعضی دور آفتاب را و همچنين دور هر يک
</p>
<p style="direction:rtl;">کوکب سيّاری را يکسال ميناميدند مثلاً سنه قمری سنه شمسی
</p>
<p style="direction:rtl;">سنه زهره سنه عطاردی سنه مرّيخی سنه مشتری سنه زحلی
</p>
<p style="direction:rtl;">که عبارت از مدّت دوريه کواکب است و الّا ايّام حيات همينکه
</p>
<p style="direction:rtl;">ص ٧٣
</p>
<p style="direction:rtl;">واضح و پديد است نهايت آنکه اجسام پيشينيان از جهت
</p>
<p style="direction:rtl;">معيشت بسيط قوی‌تر بود و بنيه شديدتر از فضل حقّ
</p>
<p style="direction:rtl;">مستدعيم که حياتی باحبّای خويش عنايت فرمايد که عمر نوح
</p>
<p style="direction:rtl;">و هود بحسب تصوّر مشهود بمثابه آنی از اعصار و دهور گردد انتهی
</p>
<p style="direction:rtl;">و در سفرنامه جلد اوّل مذکور است :
</p>
<p style="direction:rtl;">" يکی سؤال از عمر طولانی در ايّام قديم نمود فرمودند
</p>
<p style="direction:rtl;">بعضی معتقدند که حرکت ثالث کره ارض سبب طول و قصر
</p>
<p style="direction:rtl;">عمر است که اين حرکت غير از حرکت شبانه روز و حرکت سنوی است
</p>
<p style="direction:rtl;">و سبب تغيير حال و کيفيّت کره ارض ولی آنچه در خصوص
</p>
<p style="direction:rtl;">عمرهای طولانی در بعضی کتب و حکاياتست باصطلاح و قواعد
</p>
<p style="direction:rtl;">ديگر بوده مثل اينکه طول سلسله و عائله‌ای را باسم
</p>
<p style="direction:rtl;">شخص مينوشتند ولی بعد مردم دوام عائله‌ای را طول عمر شخص ميفهميدند" انتهی
</p>
<p style="direction:rtl;">باب پنجاه و هشتم- در تفسير آيه قرآن در لوح شيخ علی اکبر قوچانی شهيد ميفرمايند:
</p>
<p style="direction:rtl;">"امّا مسئله ايحسب الانسان ان لن نجمع عظامه بلی
</p>
<p style="direction:rtl;">انّا قادرون ان نسوی بنانه از اين مقصد بعث روحانی است
</p>
<p style="direction:rtl;">که نفوس ميّته در قبور هوی بنفخه صور ملکوت ابهی مبعوث
</p>
<p style="direction:rtl;">از خمودت کبری و موت ابدی گردند بعضی نهايت آرزو دارند
</p>
<p style="direction:rtl;">ص ٧٤
</p>
<p style="direction:rtl;">و بعضی انکار و استکبار کنند در اين جواب مختصر تمعّن
</p>
<p style="direction:rtl;">فرمائيد معانی مفصّل واضح و مشهود گردد و امّا ما نزّل
</p>
<p style="direction:rtl;">من قلم الابهی قوله عزّ من قائل و امّا ما سقط من الاوراق
</p>
<p style="direction:rtl;">فسوف ينبته الله انّه هو المنبت الحکيم مقصود آنست که
</p>
<p style="direction:rtl;">اوراق سدره مبارکه يعنی مؤمنين و مؤمنات اگر بظاهر
</p>
<p style="direction:rtl;">در عالم جسمانی سقوط و هبوط يابند ولی بنهايت قوّت
</p>
<p style="direction:rtl;">انبات گردند مثلاً شهدا را ملاحظه نما هر چند بظاهر
</p>
<p style="direction:rtl;">ساقط تراب شدند ولی در جميع عوالم الهی انبات گشتند
</p>
<p style="direction:rtl;">لا تحسبنّ الذين قتلوا فی سبيل الله امواتاً بل احياء عند
</p>
<p style="direction:rtl;">ربّهم يرزقون اين نيز مختصر است امعان نظر فرمائيد
</p>
<p style="direction:rtl;">تا ابواب مفتوح گردد ابداً فرصت بيش از اين نبود معذور
</p>
<p style="direction:rtl;">بداريد و عليک البهاء الابهی ع ع "
</p>
<p style="direction:rtl;">باب پنجاه و نهم- لوح مبارک در تفسير سبع المثانی
</p>
<p style="direction:rtl;">حضرت عبدالبهاء ميفرمايند قوله الاحلی:
</p>
<p style="direction:rtl;">هو الله - عشق آباد بواسطه جناب حاجی ابوطالب
</p>
<p style="direction:rtl;">آورزمان جناب آقا محمّد تبريزی عليه بهاء الله
</p>
<p style="direction:rtl;">هو الله
</p>
<p style="direction:rtl;">ای ثابت بر پيمان، ... از آيه مبارکه قرآن اتيناک سبعاً
</p>
<p style="direction:rtl;">من المثانی سؤال نموده بودی سبعاً من المثانی را علمای
</p>
<p style="direction:rtl;">رسوم حواميم سبع و يا سوره فاتحه تفسير کرده‌اند و مثانی
</p>
<p style="direction:rtl;">ص ٧٥
</p>
<p style="direction:rtl;">بجهت آنکه گويند سوره فاتحه دو مرتبه نازل شده يک دفعه
</p>
<p style="direction:rtl;">در مکّه و دفعه ديگر در مدينه و هفت آيت است لهذا مثانی
</p>
<p style="direction:rtl;">است و همچنين گفته‌اند که چون سوره فاتحه در صلات
</p>
<p style="direction:rtl;">قرائتش تکرّر مييابد لهذا بالسبع المثانی تعبير شده يعنی
</p>
<p style="direction:rtl;">دوباره ولکن حقيقت معنی مقصد سرّ احديّت است و فيض
</p>
<p style="direction:rtl;">رحمانيّت و آن بشارت بظهور بعد است که ذو الحرف السبع
</p>
<p style="direction:rtl;">تکرّر پيدا کرده است حروف سبع اوّل علی محمّد و سبع مکرّر
</p>
<p style="direction:rtl;">ثانی حسين علی اينست معنی سبع مثانی يعنی هفتی که
</p>
<p style="direction:rtl;">دو بار تکرّر يافته يا آنکه مظهر کلّی در کور فرقان جمال محمّدی
</p>
<p style="direction:rtl;">با سيزده بزرگوار چهارده ميشود چهارده مکرّر هفت است
</p>
<p style="direction:rtl;">فرصت نيست اين معنی مختصر مفيد است انتهی
</p>
<p style="direction:rtl;">باب شصتم- لوح مبارک در جواب سؤالات تسعه
</p>
<p style="direction:rtl;">تبريز اروميّه جناب وحيد حضرت لسان حضور عليه بهاء الله الابهی
</p>
<p style="direction:rtl;">هو الله
</p>
<p style="direction:rtl;">ای وحيد فريد، نامه پنجم محرّم ١٣٢٩ رسيد هر چند
</p>
<p style="direction:rtl;">روز پيش نامه مفصّلی بشما مرقوم گرديده که هنوز مسودّه
</p>
<p style="direction:rtl;">مانده و بر کاغذ مخصوص نقل نگرديده بود که اين نامه رسيد
</p>
<p style="direction:rtl;">معذلک با عدم آنی فرصت جواب مختصر مرقوم ميگردد تا
</p>
<p style="direction:rtl;">بدانی که محبّت بچه درجه است امّا از اختصار جواب
</p>
<p style="direction:rtl;">ص ٧٦
</p>
<p style="direction:rtl;">معذور داريد.
</p>
<p style="direction:rtl;">جواب سؤال اوّل بعد الاعظم ميفرمايد اين بيان مشروط
</p>
<p style="direction:rtl;">بثبوت بر ميثاق و امتثال امر بود بعد از مخالفت البتّه سقوط
</p>
<p style="direction:rtl;">است چنانکه در الواح تصريح ميفرمايند و جميع ناقضين حتّی
</p>
<p style="direction:rtl;">نفس مرکز نقض نيز معترف باين نصّ قاطع هستند که بصراحت
</p>
<p style="direction:rtl;">جمال مبارک ميفرمايند که ميرزا محمّد علی اگر آنی از ظلّ امر
</p>
<p style="direction:rtl;">منحرف شود معدوم صرف بوده و خواهد بود چه انحرافی
</p>
<p style="direction:rtl;">اعظم از نقض ميثاق است چه انحرافی اعظم از مخالفت امر
</p>
<p style="direction:rtl;">است چه انحرافی اعظم از تکفير مرکز ميثاق است چه انحرافی
</p>
<p style="direction:rtl;">اعظم از تأليف رسائل و شبهات و نشر در آفاق بر ضدّ مرکز
</p>
<p style="direction:rtl;">عهد است چه انحرافی اعظم از افتراء بر عبدالبهاء است
</p>
<p style="direction:rtl;">چه انحرافی اعظم از فساد در دين الله است چه انحرافی
</p>
<p style="direction:rtl;">اعظم از اتّفاق با اعدای عبدالبهاست چه انحرافی اعظم از
</p>
<p style="direction:rtl;">تقديم لوايح بر ضدّ او بپادشاه ظالم سلطان مخلوع عثمانيان
</p>
<p style="direction:rtl;">است و قس علی ذلک اين انحراف نيست بلکه بجميع قوی
</p>
<p style="direction:rtl;">مخالفت و بغضا و عداوت بعبدالبهاء مظلوم آفاقست ديگر
</p>
<p style="direction:rtl;">بعد الاعظم چه حکمی دارد و اغصان محصور در اشخاص نه
</p>
<p style="direction:rtl;">تسلسل دارد هر يک ثابت مقبول و هر يک متزلزل ساقط
</p>
<p style="direction:rtl;">چنانکه در الواح و زبر منصوص است .
</p>
<p style="direction:rtl;">و امّا کلمه اصطفی در قرآن البتّه قرائت فرموده‌ايد که
</p>
<p style="direction:rtl;">ص ٧٧
</p>
<p style="direction:rtl;">ميفرمايد ثمّ اورثنا الکتاب الذين اصطفينا من عبادنا
</p>
<p style="direction:rtl;">فمنهم ظالم لنفسه و منهم مقتصد و منهم سابق بالخيرات
</p>
<p style="direction:rtl;">يعنی نفوسی که اصطفا شده‌اند بر سه قسمند از جمله
</p>
<p style="direction:rtl;">يک قسم ظالم لنفسه است و همچنين بعد الاعظم را ملاحظه
</p>
<p style="direction:rtl;">فرما که ميفرمايد و ما بعد الحقّ الّا الضلال المبين.
</p>
<p style="direction:rtl;">امّا حقوق بعد از وضع مصارف سنه کامله آنچه زياده باقی
</p>
<p style="direction:rtl;">بماند حقوق بر آن تعلّق يابد ولکن نقود و مالی که ممرّ معاش
</p>
<p style="direction:rtl;">باشد و يکدفعه حقوق آن داده شده يا ملکی که حقوق
</p>
<p style="direction:rtl;">آن داده شده اگر ربح آن کفايت مصارف کند و بس ديگر
</p>
<p style="direction:rtl;">حقوق بر آن تعلّق نگيرد و امّا در آيه فرقان فی يوم کان
</p>
<p style="direction:rtl;">مقداره خمسين الف سنة مقصد آنست که امور عظيمه
</p>
<p style="direction:rtl;">و وقايع کلّيّه و حوادث بينهايه که ظهور و اجرايش منوط
</p>
<p style="direction:rtl;">بمدّت خمسين الف سنه است در آن يوم واحد مجری گردد
</p>
<p style="direction:rtl;">اينست که در مقام ديگر در لمح بصر ميفرمايد و مقصود از اين
</p>
<p style="direction:rtl;">آيه يوم ظهور جمال ابهاست که بمقدار خمسين الف سنه
</p>
<p style="direction:rtl;">است نه خمسين الف سنه چنانکه گفته ميشود يکساعت فراق
</p>
<p style="direction:rtl;">مقدار هزار سال است امّا آيه مبارکه من يدّعی امراً قبل
</p>
<p style="direction:rtl;">اتمام الف سنة بيان مقدار نيست الف سنه است يعنی
</p>
<p style="direction:rtl;">هزار سال معروف مشهور که در عرف علمای رياضی مسلّم و
</p>
<p style="direction:rtl;">مقرّر و نزد ناس محقّق و مصطلح است و انذارات بطاء* هنوز
</p>
<p style="direction:rtl;">--------------------------------------------
</p>
<p style="direction:rtl;">* - مراد: ارض طاء يعنی طهران است.
</p>
<p style="direction:rtl;">ص ٧٨
</p>
<p style="direction:rtl;">اتمام نگرديده و همچنين بشارات نبوّت اوّل دانيال حسابش
</p>
<p style="direction:rtl;">از بدايت بعثت حضرت رسول است که تقريباً بحساب هجرت
</p>
<p style="direction:rtl;">هزار و دويست و هشتاد ميشود و نبوّت ثانی بحساب سنه
</p>
<p style="direction:rtl;">هجريست يعنی از بدايت هجرت پس هزار و سيصد و سی و پنج
</p>
<p style="direction:rtl;">هنوز نيامده است. و امّا در مکاشفات يوحنّا مقصد از وحش
</p>
<p style="direction:rtl;">که عدد اسمش ششصد و شصت و شش است مقصود از عدد
</p>
<p style="direction:rtl;">تاريخ سنه است زيرا آن وحش که پادشاه اموی است در سنه
</p>
<p style="direction:rtl;">٦٦٦ميلادی ظهور يافت و اين خبر راجع بارض مقدّس بود
</p>
<p style="direction:rtl;">و امّا شعر سلطان حسين اخلاطی عدد يا علی محمّد است
</p>
<p style="direction:rtl;">و سنه ظهور را تصريح نموده که بعد الراء و غين است تصرّف
</p>
<p style="direction:rtl;">در حقوق جزئی و کلّی جائز ولی باذن و اجازه مرجع امر
</p>
<p style="direction:rtl;">و امّا حضور بعتبه مقدّسه مشروط باذن است.
</p>
<p style="direction:rtl;">و امّا مسئله يبارک سرير الطاء سنبيّن لک انشاء الله و اراد و لا
</p>
<p style="direction:rtl;">تقل لشیء انّی فاعل ذلک غداً الّا ان يشاء الله و عليک البهاء الابهی ع ع انتهی
</p>
<p style="direction:rtl;">باب شصت و يکم- در نام نهادن اطفال
</p>
<p style="direction:rtl;">مرکز ميثاق جلّ اسمه در لوح مستر جاکسن ميفرمايند:
</p>
<p style="direction:rtl;">"در خصوص نام نهادن اطفال استفسار نموده بودی هر طفل
</p>
<p style="direction:rtl;">را که وضع اسم خواهيد محفلی بيارائيد و آيات و مناجات
</p>
<p style="direction:rtl;">تلاوت کنيد و تبتّل و تضرّع بدرگاه احديّت نمائيد و از برای
</p>
<p style="direction:rtl;">ص ٧٩
</p>
<p style="direction:rtl;">طفل حصول هدايت رجا کنيد و تأييد و ثبوت و استقامت
</p>
<p style="direction:rtl;">بخواهيد بعد نام بنهيد و شربت و شيرينی صرف نمائيد اين تعميد روحانی است ..... " انتهی
</p>
<p style="direction:rtl;">باب شصت و دوم- لوح مکتب در لوح يکی از احبّاء ميفرمايند:
</p>
<p style="direction:rtl;">".... در خصوص لوح معهود سؤال نموده بوديد
</p>
<p style="direction:rtl;">آن لوحيست که حضرت اعلی مرقوم نموده‌اند که در مکتب
</p>
<p style="direction:rtl;">من يظهره الله تقديم حضور مبارک شود حضرات بيانی‌ها
</p>
<p style="direction:rtl;">اين را وسيله تخديش اذهان نموده‌اند که من يظهره الله
</p>
<p style="direction:rtl;">بايد طفل باشد تا آن عريضه در مکتب خانه تقديم حضور
</p>
<p style="direction:rtl;">مبارک گردد پس چون جمال مبارک طفل نبودند من يظهره الله
</p>
<p style="direction:rtl;">نيستند. جمال مبارک در کتاب ميفرمايند که مکتب من
</p>
<p style="direction:rtl;">يظهره الله مکتب صبيان نيست و مدرسه اطفال نادان نه
</p>
<p style="direction:rtl;">آن مکتب معانی و بيان است که مقدّس از ادراک من فی
</p>
<p style="direction:rtl;">الامکان ميفرمايد در آن مکتب لوح حضرت اعلی را که هديه
</p>
<p style="direction:rtl;">بديعه الهيّه بود مشاهده نمودم باری حضرات بيانی‌ها
</p>
<p style="direction:rtl;">چنين اوهام فرمودند که مکتب من يظهره الله مکتب صبيان
</p>
<p style="direction:rtl;">نادانست تبّاً لهم و سحقاً لهم و تعساً لهم من هذا الجهل
</p>
<p style="direction:rtl;">العظيم آن لوح مبارک حضرت اعلی روحی له الفداء را اين
</p>
<p style="direction:rtl;">عبد روزی در عراق بالتصادف در مکتب خانه تقديم حضور مبارک
</p>
<p style="direction:rtl;">ص ٨٠
</p>
<p style="direction:rtl;">کردم يعنی حامل آن هديه شدم ..... " انتهی
</p>
<p style="direction:rtl;">باب شصت و سوم- در معنی حديث العلم تمام المعلوم
</p>
<p style="direction:rtl;">در لوح ميرزا احمد علی تبريزی فرموده‌اند: 
</p>
<p style="direction:rtl;">"از حديث العلم تمام المعلوم و القوّة و القدرة تمام الخلق
</p>
<p style="direction:rtl;">سؤال نموده بوديد فرصت شرح و تفصيل نيست معذور بداريد
</p>
<p style="direction:rtl;">مختصر اينست که ميفرمايد جميع معلومات علم الهيست
</p>
<p style="direction:rtl;">يعنی حقايق معلومه بايد تا تحقّق علم حاصل شود
</p>
<p style="direction:rtl;">تا محاط نباشد محيط احاطه نکند و تمام خلق آيات قوّت
</p>
<p style="direction:rtl;">و قدرت حقّند در اينصورت باين نظر انسان نتواند که ناس را
</p>
<p style="direction:rtl;">عوام شمرد و خود را عالم داند زيرا معلومات حقّ
</p>
<p style="direction:rtl;">علم حقّ است العلم عين المعلوم و ممکنات آيات قدرتند نظر
</p>
<p style="direction:rtl;">حقارت نتوان بآيات الهی نمود اين معنی مختصر بود
</p>
<p style="direction:rtl;">ديگر مفصّلش را تفکّر نمائيد ظاهر و عيان خواهد گرديد
</p>
<p style="direction:rtl;">در خصوص عيد رضوان سؤال نموده بوديد که يوم اوّل همان
</p>
<p style="direction:rtl;">يوميست که دو ساعت بغروب مانده اوّل عيد است و اشتغال
</p>
<p style="direction:rtl;">در آن جائز نه يا يوم ثانی است همان يوم اوّل که دو بغروب
</p>
<p style="direction:rtl;">مانده است در آن شغل و عمل جائز نه و عليک التحيّة و الثناء ع ع"
</p>
<p style="direction:rtl;">باب شصت و چهارم- در حمل حضرت مريم
</p>
<p style="direction:rtl;">حضرت عبدالبهاء جلّ ثنائه در لوح جناب آقا غلامحسين
</p>
<p style="direction:rtl;">ص ٨١
</p>
<p style="direction:rtl;">بنابی ميفرمايند قوله الاحلی :
</p>
<p style="direction:rtl;">"مسئله ثانی حمل حضرت مريم بروح القدس است اين
</p>
<p style="direction:rtl;">مثبوت و مسلّم است ولی بعضی از فلاسفه اروپ در اين
</p>
<p style="direction:rtl;">مسئله شبهه نمودند و مولود بی‌پدر را ممتنع و معدوم
</p>
<p style="direction:rtl;">شمردند و برهان اين دانستند که توالد و تناسل مشروط
</p>
<p style="direction:rtl;">باجتماع اصلاب و بذور ارحام است چنين گويند امّا از جهت
</p>
<p style="direction:rtl;">ديگر نفس فلاسفه اروپ کره ارض را حادث دانند و گويند
</p>
<p style="direction:rtl;">در بدايت شعله نار بوده کم کم حرارت مندفع و قشری پديدار
</p>
<p style="direction:rtl;">گشت آن قشر بتدريج غلظت يافت و اعتدال پيدا نمود
</p>
<p style="direction:rtl;">پس نبات و حيوان و انسان تکوّن و تولّد يافت حتّی گويند
</p>
<p style="direction:rtl;">بحسب فنّ طبقات ارض در تکوّن کدام يک از حيوانات بر
</p>
<p style="direction:rtl;">ديگری سبقت داشته ثابت و محقّق ميگردد خلاصه فلاسفه
</p>
<p style="direction:rtl;">و ارباب فنون اروپ در حدوث مواليد ثلاثه ابداً شبهه
</p>
<p style="direction:rtl;">ندارند بلکه اصرار و ابرامی عجيب دارند در اينصورت
</p>
<p style="direction:rtl;">باعتقاد ايشان نخستين انسان بی‌پدر و مادر تکوّن و تولّد
</p>
<p style="direction:rtl;">يافته با وجود اين اذعان و اعتراف چگونه از تولّد حضرت
</p>
<p style="direction:rtl;">مسيح بفيض روح القدس استغراب و استعجاب نمايند زيرا
</p>
<p style="direction:rtl;">حضرت مادر داشتند ولی مولود نخستين انسان بی‌پدر
</p>
<p style="direction:rtl;">و مادر فاعتبروا يا اولی الابصار" انتهی
</p>
<p style="direction:rtl;">ص ٨٢
</p>
<p style="direction:rtl;">باب شصت و پنجم- در محلّ توجّه
</p>
<p style="direction:rtl;">حضرت عبدالبهاء در لوحی ميفرمايند قوله الاحلی:
</p>
<p style="direction:rtl;">"از توجّه در وقت صلوة سؤال نموده بوديد در کتاب اقدس
</p>
<p style="direction:rtl;">نصّ صريح است که ميفرمايد اذا اردتم الصلوة ولّوا وجوهکم
</p>
<p style="direction:rtl;">شطری الاقدس تا آنکه ميفرمايد و عند غروب شمس الحقيقة
</p>
<p style="direction:rtl;">و التبيان المقام الذی قدّرناه لکم اينمقام مقام مقدّس است
</p>
<p style="direction:rtl;">که باثر قلم اعلی در لوح مخصوص تصريح شده است و در آن
</p>
<p style="direction:rtl;">لوح احکام ديگر نيز موجود که جميع باثر قلم اعلی است و آن
</p>
<p style="direction:rtl;">لوح در محفظه مبارک بود و بعبدالبهاء پيش از صعود آن
</p>
<p style="direction:rtl;">محفظه را تسليم فرمودند و آن محفظه حائز اوراق کثير بود
</p>
<p style="direction:rtl;">ولی بيوفايان ببهانه از ميان بردند و الآن در نزد ايشان
</p>
<p style="direction:rtl;">است مقصود اينست که آن مقام باثر قلم اعلی معيّن است
</p>
<p style="direction:rtl;">و آن مطاف ملأ اعلی است و من دون آن در وقت صلوة
</p>
<p style="direction:rtl;">بجهتی توجّه جائز نه هذا هو الحقّ المعلوم ع ع
</p>
<p style="direction:rtl;">ای حبيب، محلّ توجّه و مطاف ملأ اعلی مرقد منوّر است" انتهی
</p>
<p style="direction:rtl;">باب شصت و ششم- لوح مبارک در باره شيرينی و تلخی مقام انسان.
</p>
<p style="direction:rtl;">در لوح آقا علی بن استاد حسين خيّاط طهرانی ساکن خراسان ميفرمايند قوله العزيز:
</p>
<p style="direction:rtl;">ص ٨٣
</p>
<p style="direction:rtl;">"و امّا سؤالی که نموده بوديد بدان شيرينی و تلخی
</p>
<p style="direction:rtl;">در ساير کاينات عرضی از اعراض است آنچه بترکيب عنصری
</p>
<p style="direction:rtl;">مطابق مذاق آيد شيرين تصوّر گردد و آنچه مخالف تلخ
</p>
<p style="direction:rtl;">مينمايد هر دو عرضی از اعراض است نه اختلاف در جوهر
</p>
<p style="direction:rtl;">ولی در انسان دو مقام موجود نورانی و ظلمانی الهی و
</p>
<p style="direction:rtl;">طبيعی رحمانی و شيطانی زيرا خطّ فاصل بين نور و
</p>
<p style="direction:rtl;">ظلمت است و در دايره وجود در حضيض ادنی واقع که
</p>
<p style="direction:rtl;">نهايت نزول است ولی بدايت صعود است لهذا حائز
</p>
<p style="direction:rtl;">الجهتين است نور و ظلمت و ضلالت و هدايت تا کدام
</p>
<p style="direction:rtl;">غلبه نمايد اگر عقل غلبه کند نورانيست و از اعلی علّيين
</p>
<p style="direction:rtl;">و اگر نفس غلبه کند و طبيعت مسلّط گردد ظلمانيست و از اسفل
</p>
<p style="direction:rtl;">سجّين زيرا قوّه ملکوتی و قوّه طبيعی حيوانی در انسان
</p>
<p style="direction:rtl;">در جنگند تا کدام مظفّر گردد و عليک البهاء الابهی عبدالبهاء عباس" انتهی
</p>
<p style="direction:rtl;">باب شصت و هفتم- لوح مبارک در جواب چند سؤال
</p>
<p style="direction:rtl;">حضرت عبدالبهاء جلّ ثنائه ميفرمايند قوله الاحلی:
</p>
<p style="direction:rtl;">هو الله
</p>
<p style="direction:rtl;">ای دو يار عزيز، هيچ ميدانيد که عبدالبهاء غرق چه
</p>
<p style="direction:rtl;">دريائی است حال مصمّم حرکت بفرنگستانم که شايد خدمتی
</p>
<p style="direction:rtl;">بآستان نمايم بقول عرب ضغث علی ابالة يعنی يکدسته
</p>
<p style="direction:rtl;">ص ٨٤
</p>
<p style="direction:rtl;">ريسمان بفتيله چراغ منضمّ شده با وجود اين جواب نامه مينگارم ولی مجبور بر اختصارم.
</p>
<p style="direction:rtl;">مرقد حضرت شهيد ملّا عليجان روحی له الفداء بدرجه‌ای
</p>
<p style="direction:rtl;">مبارکست که اگر من در طهران بودم بدست خويش ميساختم
</p>
<p style="direction:rtl;">لهذا بايد چند نفر از ياران مصمّم اين خدمت شوند
</p>
<p style="direction:rtl;">و زمينی ابتياع نمايند ولو در جای تنها باشد و آن جسد
</p>
<p style="direction:rtl;">مطهّر را بآنجا نقل نمايند و پنجاه تومان جناب امين
</p>
<p style="direction:rtl;">بجهت مصارف تقديم نمايد مرقد سليمانخان من بعد
</p>
<p style="direction:rtl;">کشف خواهد شد مرقد جناب طاهره در چاه باغيست آن نيز
</p>
<p style="direction:rtl;">انشاء الله ظاهر و آشکار خواهد شد و امّا بيست و چهار
</p>
<p style="direction:rtl;">نفر دوره مبارک آن واحد اوّل بيان و پنج نفس مبارک ديگر
</p>
<p style="direction:rtl;">است که بعد ظاهر و آشکار خواهد شد .
</p>
<p style="direction:rtl;">امّا از بيان الف سنه در کتاب اقدس مراد اين است که قبل
</p>
<p style="direction:rtl;">از الف قطعياً ظهور ممتنع و مستحيل است و جميع نفوس
</p>
<p style="direction:rtl;">مقدّسه در ظلّ مبارک ولی بعد از الف سنه مصطلح بين
</p>
<p style="direction:rtl;">ناس ممتنع و مستحيل نيست حال آن مدّت احتمال امتداد
</p>
<p style="direction:rtl;">دارد ميشود که هر روزی عبارت از هزار سال بشود چنانکه
</p>
<p style="direction:rtl;">در قرآن ميفرمايد انّ يوماً عند ربّک کألف سنة مقصود اين
</p>
<p style="direction:rtl;">است که بعد از انقضاء الف سنه مصطلح بين ناس ظهور
</p>
<p style="direction:rtl;">ثانی فوراً محتوم نيست شايد امتداد زياد يابد انتهی
</p>
<p style="direction:rtl;">ص ٨٥
</p>
<p style="direction:rtl;">باب شصت و هشتم- لوح مبارک در جواب چند سؤال
</p>
<p style="direction:rtl;">در لوح مرحوم ميرزا قابل آباده ميفرمايند قوله تعالی:
</p>
<p style="direction:rtl;">"در خصوص روز مبعث حضرت اعلی روحی له الفداء مرقوم
</p>
<p style="direction:rtl;">نموده بوديد در سؤال و جواب مندرج يوم کمال از شهر
</p>
<p style="direction:rtl;">عظمت واقع و يوم شهادت در يوم سلطان از شهر رحمت واقع
</p>
<p style="direction:rtl;">اين نصّ قاطع است و نصوص قاطعه را هيچ امری معارضه
</p>
<p style="direction:rtl;">ننمايد بعد چنين خواهد شد ولی چون در ايّام مبارک
</p>
<p style="direction:rtl;">اين دو يوم مقدّس در پنجم جمادی الاوّل و بيست و هشتم
</p>
<p style="direction:rtl;">شعبان گرفته ميشد و در ساحت اقدس احبّا حاضر شده
</p>
<p style="direction:rtl;">يوم بعثت را اظهار سرور ميفرمودند و يوم شهادت اظهار
</p>
<p style="direction:rtl;">حزن و تأثير شديد از شمايل جمال مبارک ظاهر لهذا
</p>
<p style="direction:rtl;">ما نيز الی الآن اين دو يوم را در اين دو تاريخ ميگيريم ولی
</p>
<p style="direction:rtl;">آنچه نصوص است بعد مجری ميشود در يوم شهادت حضرت
</p>
<p style="direction:rtl;">اعلی و در يوم صعود جمال قدم اشتغال بامور دنيا جائز نه
</p>
<p style="direction:rtl;">امّا در خصوص يومين مولدين نصّ در يوم اوّل و يوم ثانی
</p>
<p style="direction:rtl;">محرّم وارد شده است و عليک البهاء الابهی ع ع" انتهی
</p>
<p style="direction:rtl;">باب شصت و نهم- در جواب سائل که از فقر و غنا سؤال کرده
</p>
<p style="direction:rtl;">حضرت عبدالبهاء جلّ ثنائه در لوح آقا محمّد هاشم کاشانی ميفرمايند قوله الاحلی:
</p>
<p style="direction:rtl;">ص ٨٦
</p>
<p style="direction:rtl;">"سؤال فرموده بوديد که بعضی از نفوس غريق بحر غنا نفوسی
</p>
<p style="direction:rtl;">ديگر پريشان و مبتلا آيا اين از آثار تقدير است يا خود
</p>
<p style="direction:rtl;">از سوء تدبير آيا جزای عمل است و يا خود قضا و قدر ؟
</p>
<p style="direction:rtl;">حقيقت اين مسئله آن است که از مقتضيات نظام عمومی الهی
</p>
<p style="direction:rtl;">در اين کون نامتناهی آن است که غنی و فقير هر دو موجود
</p>
<p style="direction:rtl;">باشد اگر کلّ غنی گردند نظام کون بهم خورد و اگر کلّ فقير
</p>
<p style="direction:rtl;">شوند رابطه کائنات از هم بگسلد پس اين فقر و غنا از
</p>
<p style="direction:rtl;">مقتضيات سلسله کائنات و روابط محکمه موجودات است با وجود
</p>
<p style="direction:rtl;">اين سؤ تدبير را نيز اثری و همچنين حصول فقر در مواضعی
</p>
<p style="direction:rtl;">جزای عمل است مثلاً هر فاسق مقامرا البتّه جزای عمل او
</p>
<p style="direction:rtl;">فقر است و در مواقعی فقر موهبت الهی و رحمت پروردگار
</p>
<p style="direction:rtl;">است و آن اينست که نفس مبارکی در سبيل الهی در امتحان
</p>
<p style="direction:rtl;">شديد افتد خانمان بتالان و تاراج دهد و فقر و ضرورت
</p>
<p style="direction:rtl;">حاصل گردد تا بدرجه‌ای رسد که الفقر فخری گويد و به افتخر
</p>
<p style="direction:rtl;">بر لسان راند چنانکه اصحاب حضرت رسول عليه السلام
</p>
<p style="direction:rtl;">در مکّه خانمان بتاراج دادند و فراراً هجرت بمدينه نمودند
</p>
<p style="direction:rtl;">در مدينه در نهايت فقر و فاقه ايّامی ميگذراندند کار بجائی
</p>
<p style="direction:rtl;">رسيد که در محاربه خندق قوتی جز آب نماند نفس مبارک
</p>
<p style="direction:rtl;">حضرت از شدّت جوع سنگ بر احشاء مبارک ميبستند شبهه نيست که
</p>
<p style="direction:rtl;">اين فقر فخر بود و موهبت ربّانی زيرا از عقب غنای
</p>
<p style="direction:rtl;">ص ٨٧
</p>
<p style="direction:rtl;">مطلق داشت و مورث ثروت ابدی و عليک البهاء الابهی ع ع"
</p>
<p style="direction:rtl;">باب هفتادم- در جواب دو سؤال
</p>
<p style="direction:rtl;">حضرت عبدالبهاء ميفرمايند:
</p>
<p style="direction:rtl;">عوض محمّد سنگسری عليه التحيّة و الثناء ای بنده جمال
</p>
<p style="direction:rtl;">ابهی، نامه شما رسيد ابداً فرصت تحرير يک کلمه نيست
</p>
<p style="direction:rtl;">با وجود اين جواب مختصر مرقوم ميگردد از عنايت خفيّ الالطاف
</p>
<p style="direction:rtl;">رجا مينمايم که در جميع اعمال حسنه و خدمات مستحسنه موفّق
</p>
<p style="direction:rtl;">گردی و اميدم چنانست که عاقبت صلح عمومی تقرّر يابد
</p>
<p style="direction:rtl;">کواکب آسمانی هر يک را خلقی مخصوص اين کرهارض که
</p>
<p style="direction:rtl;">بالنسبه بينهايت صغير است خالی و بيهوده نه تا چه رسد
</p>
<p style="direction:rtl;">بآن اجسام درّی درخشنده عظيمه و در قرآن صريح است
</p>
<p style="direction:rtl;">و من آياته خلق السموات و الارض و ما بثّ فيهما من دابّة
</p>
<p style="direction:rtl;">فيهما ميفرمايد نه فيها صريح است که در هر دو خلق
</p>
<p style="direction:rtl;">ذيروح موجود زيرا دابّه ذيروح متحرّک است با وجود اين
</p>
<p style="direction:rtl;">صراحت کسی تا بحال ملتفت نشده امّا مکاشفات يوحنّا
</p>
<p style="direction:rtl;">آن بيست و چهار نفر بعد جمعياً کشف خواهد شد حال ممکن
</p>
<p style="direction:rtl;">نه بجميع احبّا تحيّت ابدع ابهی برسان و عليک البهاء
</p>
<p style="direction:rtl;">الابهی ٧ رجب ١٣٣٩ طبريا عبدالبهاء عباس
</p>
<p style="direction:rtl;">باب هفتاد و يکم- در جواب سؤال از شدّ رحال. حضرت
</p>
<p style="direction:rtl;">عبدالبهاء ميفرمايند قوله الاحلی:
</p>
<p style="direction:rtl;">ص ٨٨
</p>
<p style="direction:rtl;">"در بشارات نازل که شدّ رحال برای زيارت قبور جايز نه
</p>
<p style="direction:rtl;">مقصد اين است از کشوری بکشوری محض زيارت قبور جائز نه
</p>
<p style="direction:rtl;">ملاحظه مينمائيد که شدّ رحال چقدر سبب اشتغال گشته
</p>
<p style="direction:rtl;">و اين حکم عمومی است مگر مواقع منصوصه ولکن هر مرقد منوّری
</p>
<p style="direction:rtl;">از شهداء و غير شهداء از احبّا در هر مملکتی هست بايد
</p>
<p style="direction:rtl;">نهايت احترام را مجری داشت و زيارتش سبب روحانيّت
</p>
<p style="direction:rtl;">و نورانيّت قلوب ميگردد و عليک البهاء الابهی ٩ رمضان ١٣٣٩ 
</p>
<p style="direction:rtl;">حيفا عبدالبهاء عباس" انتهی
</p>
<p style="direction:rtl;">باب هفتاد و دوم- لوح مبارک در جواب سائل از چهار روز نابر زردشتيان
</p>
<p style="direction:rtl;">حضرت عبدالبهاء ميفرمايند قوله الاحلی:
</p>
<p style="direction:rtl;">طهران بواسطه جناب امين جناب کيومرث پورخسرو عليه بهاء الله الابهی
</p>
<p style="direction:rtl;">هو الله
</p>
<p style="direction:rtl;">ای بنده ديرين پروردگار، نامه تو رسيد مضامين مانند شهد
</p>
<p style="direction:rtl;">و انگبين بود و معانی بسی دلبند و دلنشين زيرا برهان
</p>
<p style="direction:rtl;">فيض آسمانی بود و دليل بخشش ربّانی الحمد لله نور هدايت
</p>
<p style="direction:rtl;">درخشيد و شبستان دل مانند آئينه منوّر گرديد راز آسمانی
</p>
<p style="direction:rtl;">هويدا شد و پرتو نورانی پديدار گشت اين است بخشش
</p>
<p style="direction:rtl;">خداوند يکتا و ريزش ابر رحمت پروردگار. در خصوص چهار
</p>
<p style="direction:rtl;">ص ٨٩
</p>
<p style="direction:rtl;">روز ماه سؤال نموده بودی که چگونه در کيش حضرت زردشت
</p>
<p style="direction:rtl;">ممتاز گشت و برياضت و نياز اختصاص يافت اين ماه پارسی
</p>
<p style="direction:rtl;">بقياس ماه قمری است در هر ماه روز دوم جلوه ماه است زيرا
</p>
<p style="direction:rtl;">در اکثر اوقات روز اوّل پنهان و اين رمز آنست که ماه آسمان
</p>
<p style="direction:rtl;">الهی در بدايت ظهور ندارد بعد جلوه نمايد و دوازده
</p>
<p style="direction:rtl;">اشاره بآنست که ماه آسمانی هر ماهی يک دوره دوازده برج
</p>
<p style="direction:rtl;">سير نمايد و اين دوره تمام است همچنين ماه حقيقی در زمانی
</p>
<p style="direction:rtl;">در دوازده برج دوازده اسباط دوازده حواری دوازده امام
</p>
<p style="direction:rtl;">تجلّی داشت و چهارده با دو و دوازده چون جمع شود
</p>
<p style="direction:rtl;">بيست و هشت شود و اين منازل قمر است که در ظرف يک ماه
</p>
<p style="direction:rtl;">اين منازل را طی نمايد و همچنين منازل ماه معانی در
</p>
<p style="direction:rtl;">بيست و هشت حرف است. و امّا عدد بيست و يک اشاره
</p>
<p style="direction:rtl;">بعدد واحد حضرت اعلی و حروف حيّ است و چون دو بر
</p>
<p style="direction:rtl;">آن بيفزائی اشاره برآنست که طلوع ثانوی يعنی ظهور مرّة
</p>
<p style="direction:rtl;">اخری اشراق شمس حقيقت تجلّی جمال مبارک است نوزده با
</p>
<p style="direction:rtl;">دو بيست و يک ميشود اين چهار روز لهذا ممتاز است و
</p>
<p style="direction:rtl;">فرموده‌اند بايد بنعم روحانی و مائده آسمانی پرداخت و عليک البهاء الابهی ع ع.
</p>
<p style="direction:rtl;">باب هفتاد و سوم- در شرح آيه اوّل تورات
</p>
<p style="direction:rtl;">حضرت عبدالبهاء جلّ ثنائه در لوح جذّاب ميفرمايند
</p>
<p style="direction:rtl;">ص ٩٠
</p>
<p style="direction:rtl;">قوله الاحلی:
</p>
<p style="direction:rtl;">عشق آباد مرو حضرت آقا عزيز الله جذّاب عليه بهاء الابهی
</p>
<p style="direction:rtl;">هو الله
</p>
<p style="direction:rtl;">ای عزيز عبدالبهاء، نامه شما رسيد و اشعار آبدار ملاحظه
</p>
<p style="direction:rtl;">گرديد سؤالی که فرموده بوديد بسيار دقيق و عميق است
</p>
<p style="direction:rtl;">بيان بليغ لازم دارد وجود بر دو قسم است وجود علمی
</p>
<p style="direction:rtl;">و وجود عينی کائنات قبل از وجود عينی وجود علمی داشتند
</p>
<p style="direction:rtl;">يعنی معلومات حقّ بودند بعد وجود عينی يافتند يعنی
</p>
<p style="direction:rtl;">تحقّق در خارج شد بصر تعلّق بوجود علمی ندارد تعلّق
</p>
<p style="direction:rtl;">بوجود عينی دارد يعنی بصر در عالم وجود به شيئی غير موجود
</p>
<p style="direction:rtl;">تعلّق نيابد بايد وجود خارجی داشته باشد تا بصر بآن
</p>
<p style="direction:rtl;">تعلّق يابد اسم بصير غير اسم عليم است کاينات معلومات
</p>
<p style="direction:rtl;">حقّ بودند ولی اسم بصير تعلّق بحقايق اشياء نداشت
</p>
<p style="direction:rtl;">چون در عالم وجود تحقّق يافت اسم بصير بآن تعلّق گرفت
</p>
<p style="direction:rtl;">اين مسئله بسيار دقيق است بسيار تأمّل فرمائيد من باب
</p>
<p style="direction:rtl;">مثل ذکر ميشود صور علميّه که در حيّز ادراک شماست بصر
</p>
<p style="direction:rtl;">شما باو تعلّق ندارد چون در خارج آن صور علميّه تحقّق
</p>
<p style="direction:rtl;">يابد بصر شما بآن تعلّق گيرد و ديگر آنکه علم بر دو قسم است
</p>
<p style="direction:rtl;">يکی علمی که تعلّق بذات دارد علم ذاتی الهی است
</p>
<p style="direction:rtl;">آن عين ذات است ممتاز از ذات نيست چرا در آن مقام
</p>
<p style="direction:rtl;">ص ٩١
</p>
<p style="direction:rtl;">وحدت صرفه است و ذات عبارت از جميع اسماء و صفاتست
</p>
<p style="direction:rtl;">آن علم ذاتی الهی لا يدرک است و علم ديگر در حيّز فعل
</p>
<p style="direction:rtl;">است يعنی عين معلومست و آن تحقّق در خارجست بصر
</p>
<p style="direction:rtl;">تعلّق بشیء موجود يابد نه بشیء معدوم تعلّق علم
</p>
<p style="direction:rtl;">بشیء غير موجود ممکن است امّا بصر محال است اينست که
</p>
<p style="direction:rtl;">ميفرمايد چون خلق فرمود ديد که نيکوست و واقفين اسرار
</p>
<p style="direction:rtl;">الهی برآنند که علم بر دو قسم است يک قسم ادراک شیء است
</p>
<p style="direction:rtl;">بدون صورت متمايزه در ذهن اين علم ذاتی است و علم ثانی
</p>
<p style="direction:rtl;">علم صوريست و آن علم علم شهوديست و آن عبارتست از
</p>
<p style="direction:rtl;">ادراک شیء مع صورته المتمايزة فی الذهن اين مشاهده 
</p>
<p style="direction:rtl;">حقّ عبارت از علم شهوديست امّا علم وجودی آن عين ذات
</p>
<p style="direction:rtl;">حقّست مانند ذات حقّ ادراک نشود و بکنه حقيقتش کسی
</p>
<p style="direction:rtl;">پی نبرد بسيار تعمّق لازم است تا باين لطيفه معانی
</p>
<p style="direction:rtl;">انسان پی ببرد شما علم باين داريد که
</p>
<p style="direction:rtl;">در هويّت اين حبّه شجری عظيم موجود لکن بصر آنرا نبيند
</p>
<p style="direction:rtl;">مگر وقتی که انبات شود و شجر گردد. از اين مثل حقيقت
</p>
<p style="direction:rtl;">مسئله واضح و عيانست پس عبارت تورات منافی علم الهی نيست
</p>
<p style="direction:rtl;">که محيط بحقايق اشياست و عليک البهاء الابهی ع ع. انتهی
</p>
<p style="direction:rtl;">هو الله
</p>
<p style="direction:rtl;">ص ٩٢
</p>
<p style="direction:rtl;">يا ايّها السائل البارع الصادع فاصعد الی معارج الحکم
</p>
<p style="direction:rtl;">الربّانيّة ثمّ ادخل فی جنّة الروحانيّة الالهيّة و استظلّل فی
</p>
<p style="direction:rtl;">ظلال شجرة المبارکة الّتی غرست فی بحبوحة الفردوس
</p>
<p style="direction:rtl;">لتساقط لک ثمرة جنيّة عرفانيّة و تشهد آيات ربّک فی هذه
</p>
<p style="direction:rtl;">الروضة المبارکة الّتی قدّر الله فيها ما لا رأت عين و لا سمعت
</p>
<p style="direction:rtl;">اذن بما کانت مستورة عن الانظار و مخفيّة عن الابصار
</p>
<p style="direction:rtl;">الّا من اشهده الله ملکوت الروح و جعله علی الصراط المستقيم
</p>
<p style="direction:rtl;">مستقيماً ثمّ اعلم بانّ مسئلة الّتی سئلت عنها انّ لها شروح
</p>
<p style="direction:rtl;">و تفاسير لا يمکن اليوم بيانها و لا تقدر الآذان ان تسمعها
</p>
<p style="direction:rtl;">لانّ النفوس محجوبة بحجب الظلام و الابصار ضربت عليها
</p>
<p style="direction:rtl;">غشاوة من النار کيف يقتدر هذه الطيور المجروحة بسهام
</p>
<p style="direction:rtl;">البغضاء ان تطير فی هواء المعانی و البيان او تترنّم ببدايع
</p>
<p style="direction:rtl;">الالحان علی الافنان ولکن لمّا وجدت حضرتک ظماناً الی
</p>
<p style="direction:rtl;">کوثر معرفة الله و عطشاناً الی معين الصافی العذب الجاری
</p>
<p style="direction:rtl;">فی جنّة الاحديّة لذا اشتاق قلبی ان اذکر لحضرتک کلمة
</p>
<p style="direction:rtl;">ممّا القی الله فی قلوب المخلصين فاعلم بانّ الارواح تنقسم
</p>
<p style="direction:rtl;">بروح حيوانيّة و روح انسانيّة و روح رحمانيّة و روح لاهوتيّة
</p>
<p style="direction:rtl;">فامّا روح الحيوانيّة الّتی مشترک بين الانسان و الحيوان
</p>
<p style="direction:rtl;">انّها فانية فی ذاتها و معدومة عند انعدام الاجساد
</p>
<p style="direction:rtl;">ص ٩٣
</p>
<p style="direction:rtl;">و اضمحلال الاجسام لانّها من موادّ العناصر فلمّا کانت
</p>
<p style="direction:rtl;">مادّتها قابلة للانعدام و متغيّرة فی تتابع الازمان فلا بدّ انّها
</p>
<p style="direction:rtl;">تفنی و امّا روح الانسانيّة عبارة عن النفس الناطقة الّتی
</p>
<p style="direction:rtl;">يمتاز بها الانسان عن الحيوان انّها ليست من عوالم
</p>
<p style="direction:rtl;">العناصر الجسمانيّة بل هی من موادّ روحانيّة لا يعتريها
</p>
<p style="direction:rtl;">الفساد و هی معذّبة بما انحجبت عن الله ربّها و احتجبت
</p>
<p style="direction:rtl;">عن مشاهدة بارئها و ادراک آيات موجدها فی عوالم
</p>
<p style="direction:rtl;">الانفس و الآفاق و هی متصرّفة بذاتها فی ادراک کلّشیء
</p>
<p style="direction:rtl;">و محيطة بحقايق الممکنةعلی ما هی عليها ان تتوجّه الی
</p>
<p style="direction:rtl;">مرکز الهدی بين ملأ الانشاء و الّا تنزل فی درکات الجهل
</p>
<p style="direction:rtl;">و العمی و تهبط فی طبقات السفلی من الضلالة و الغوی
</p>
<p style="direction:rtl;">و امّا روح الرحمانيّة الّتی من امر الله فهی عبارة عن
</p>
<p style="direction:rtl;">القوّة القدسيّة و التأييدات الربّانيّة و التوفيقات الصمدانيّة
</p>
<p style="direction:rtl;">و المعارف الالهيّة و العلوم السماوية الّتی يؤيّد الله بها من
</p>
<p style="direction:rtl;">يشاء من عباده الصالحين و بها يحصل لهم الکاشفات
</p>
<p style="direction:rtl;">الغيبيّة و المشاهدات اللاريبيّة و يفوزون بالرحمة الکاملة
</p>
<p style="direction:rtl;">السابقة و النعمة السابغة و يدخلون فی جنّة الاحديّة
</p>
<p style="direction:rtl;">و الحديقة الصمدانيّة و يطربون و يحبرون بما اعطاهم الله
</p>
<p style="direction:rtl;">من فضله و يشکرونه علی نعمه و آلائه و امّا روح اللاهوتيّة
</p>
<p style="direction:rtl;">فهی جوهرة قدسيّة و کلمة تامّة و آية کاملة و سرّ الوجود
</p>
<p style="direction:rtl;">ص ٩٤
</p>
<p style="direction:rtl;">و الحقيقة المکنونة عن اعين کلّ وجود و هی القلم الاعلی
</p>
<p style="direction:rtl;">و النفس الرحمانيّة و ظهور الحقّ عن مشرق الابداع و شمسه
</p>
<p style="direction:rtl;">فی مطلع الاختراع فهذه مختصّة بالانبياء فی عوالم الانشاء
</p>
<p style="direction:rtl;">و من غير هذه الارواح الّتی بيّنتها و ذکرتها لحضرتک قد
</p>
<p style="direction:rtl;">خلق الله ارواحاً لا تعدّ و لا تحصی و منها روحاً نباتيّاً
</p>
<p style="direction:rtl;">و روحاً ملکوتيّاً و روحاً جبروتيّاً و روحاً عقليّاً و کذلک بين الانبياء
</p>
<p style="direction:rtl;">ارواح مشترکة و ارواح مختصّة کروح الامين انّها مختصّة
</p>
<p style="direction:rtl;">بالکلمة العليا و القلم الاعلی محمّد رسول الله صلّی الله
</p>
<p style="direction:rtl;">عليه و سلّم کما قال الله تعالی نزل به الروح الامين علی
</p>
<p style="direction:rtl;">قلبک ولکن لو اردنا بيان ذلک لا تکفيه الاوراق و لا يستطيع
</p>
<p style="direction:rtl;">الآذان تسمعها لذا نختم القول الی هذا المقام و نکتفی
</p>
<p style="direction:rtl;">به يا ايّها السائل الجليل لعمری لو استنشقت رايحة
</p>
<p style="direction:rtl;">الوفاء لالقيت عليک کلمة لو تسمعها تطير فی هواء تسمع من
</p>
<p style="direction:rtl;">هزيز ارياحه بانّه لا اله الّا هو ولکن حينئذ کلّت السن
</p>
<p style="direction:rtl;">بلابل الحقّ عن بدايع النفحات بل تسری حکم ربّانيّة من
</p>
<p style="direction:rtl;">القلوب الی الصدور کسريان الروح فی النفوس نعم ما قال
</p>
<p style="direction:rtl;">و لقد خلوت مع الحبيب و بيننا سرّ ارقّ من النسيم اذا سری انتهی
</p>
<p style="direction:rtl;">باب هفتاد و پنجم- در تبيين آيه مبارکه کلمات مکنونه
</p>
<p style="direction:rtl;">در لوح شيراز مؤيّد نازل قوله الاحلی:
</p>
<p style="direction:rtl;">ص ٩٥
</p>
<p style="direction:rtl;">"و امّا ما سئلت من اللؤلؤ المصون فی الکلم المکنون
</p>
<p style="direction:rtl;">مخاطباً الی همج رعاع ايّاک ان تحرم نفسک ملکاً لا يزال
</p>
<p style="direction:rtl;">بسبب من الانزال ای لا تحرم نفسک عن المواهب الالهيّة
</p>
<p style="direction:rtl;">و المنح الرحمانيّة و العطاء الموفور و الجزاء المشکور بسبب
</p>
<p style="direction:rtl;">اتّباع الشهوات النفسانيّة و اللذائذ الجسمانيّة و الاحلام
</p>
<p style="direction:rtl;">الشيطانيّة فالانزال کناية عن اتّباع الشهوات و ارتکاب
</p>
<p style="direction:rtl;">الخطيئات من ايّ نوع کان و لله الآيات البيّنات" انتهی
</p>
<p style="direction:rtl;">باب هفتاد و ششم- در معنی کوثر
</p>
<p style="direction:rtl;">در لوح حاجی آقا محمّد علاقه بند ميفرمايند قوله الاحلی:
</p>
<p style="direction:rtl;">"کوثر اصلش مشتقّ از کثرت است که بمعنی ازدياد است
</p>
<p style="direction:rtl;">کوثر الهی اليوم نفحات قدس است که محيی ارواح است" انتهی
</p>
<p style="direction:rtl;">باب هفتاد و هفتم- در جواب سؤال از انقطاع و اشتغال
</p>
<p style="direction:rtl;">بکسب و کار در سفرنامه جلد اوّل مسطور است:
</p>
<p style="direction:rtl;">"در آخر مجلس شخصی پرسيد که با وجودی که امر بانقطاع
</p>
<p style="direction:rtl;">از دنيا در الواح الهيّه نازل چگونه است که بر هر نفسی کسب
</p>
<p style="direction:rtl;">و صنعتی فرض شده آيا اين دو ضدّ نيست؟ فرمودند
</p>
<p style="direction:rtl;">در امر بهاء الله بر هر نفسی اشتغال بصنعت و کسبی فرض
</p>
<p style="direction:rtl;">است مثلاً من حصيربافی ميدانم و شما صنعت ديگر
</p>
<p style="direction:rtl;">اين عين عبادت است اگر با نهايت صداقت و امانت باشد
</p>
<p style="direction:rtl;">ص ٩٦
</p>
<p style="direction:rtl;">و اين سبب ترقّيست امّا با وجود مشغوليّت اگر قلب تقيّد
</p>
<p style="direction:rtl;">و تعلّقی باين دنيا نداشته باشد و از حوادث متألّم نگردد
</p>
<p style="direction:rtl;">نه با ثروت عالم از خدمت نوع انسان ممنوع ماند و نه از فقر
</p>
<p style="direction:rtl;">محزون شود اين کمال انسانست و الّا در حالت فقر
</p>
<p style="direction:rtl;">اظهار کرم و با حال ضعف ادّعای عدل نمودن قولی است
</p>
<p style="direction:rtl;">آسان نه دليل بر تربيت و تذکّر وجود انسان" انتهی
</p>
<p style="direction:rtl;">باب هفتاد و هشتم- در جواب چند سؤال
</p>
<p style="direction:rtl;">حضرت عبدالبهاء ميفرمايند قوله الاحلی:
</p>
<p style="direction:rtl;">مياندوآب جناب آقا ميرزا فضل الله معاون التجار عليه بهاء الله الابهی
</p>
<p style="direction:rtl;">هو الله
</p>
<p style="direction:rtl;">ای ثابت بر پيمان، نامه رسيد و عدل و انصاف آن سرور واضح
</p>
<p style="direction:rtl;">گرديد احبّای الهی بايد قدر اين عدالت بدانند و پيوسته
</p>
<p style="direction:rtl;">بخدمت پردازند و بجان و دل آرزوی ترقّی ايندولت بنمايند
</p>
<p style="direction:rtl;">در چنين وقتی که جهان آفرينش فی الحقيقه در جنبش و شورش
</p>
<p style="direction:rtl;">است و با وجود هجوم اعدا بر آن مظلومان آفاق و مشوّشی
</p>
<p style="direction:rtl;">افکار حکومت اين عدالت سزاوار ستايش است بلکه آرايش جهان آفرينش.
</p>
<p style="direction:rtl;">در خصوص اصلاح ذات البين احباب حاجی و ياران الهی
</p>
<p style="direction:rtl;">مرقوم نموده بوديد اين خبر روح‌پرور بود اميدوارم که
</p>
<p style="direction:rtl;">ص ٩٧
</p>
<p style="direction:rtl;">اين دوستی و راستی و آشتی باقی و ثابت و محقّق ماند
</p>
<p style="direction:rtl;">اللّهمّ حقّق ذلک. در ميان ياران الفت و يگانگی سبب
</p>
<p style="direction:rtl;">آشنائی بيگانگان گردد و در عموم سرايت نمايد زيرا ياران
</p>
<p style="direction:rtl;">الهی بمنزله قلب بشرند و آنچه در دل تجلّی نمايد
</p>
<p style="direction:rtl;">و تجلّيات کند در جميع اعضاء سرايت نمايد بقسمی که ديده
</p>
<p style="direction:rtl;">بگريد و لب بخندد و سراپا برقص و حرکت آيد. وجود شما
</p>
<p style="direction:rtl;">در آن شهر سبب خير و دفع ضرّ است و اميدوارم نتايج مشکوره حاصل گردد .
</p>
<p style="direction:rtl;">کتاب اقدس را بخطّ من ادرک لقاء ربّه زين المقرّبين
</p>
<p style="direction:rtl;">تطبيق نمائيد و مطبوع در تحت مداخله مرکز نقض طبع
</p>
<p style="direction:rtl;">شده خطّ جناب زين صحيح است و ادای صلاة من الطلوع
</p>
<p style="direction:rtl;">الی الزوال مقصد از طلوع فجر است ولی بی‌فکران گمان
</p>
<p style="direction:rtl;">کنند که طلوع آفتاب است و حال آنکه ميفرمايد "طوبی
</p>
<p style="direction:rtl;">لمن توجّه فی الاسحار الی مشرق الاذکار" 
</p>
<p style="direction:rtl;">و در بنيان مشرق الاذکار اگر جميع بلاد اعانت نمايند مقبول.
</p>
<p style="direction:rtl;">باحبّای الهی محبّت مشتاقانه اين عبد برسان
</p>
<p style="direction:rtl;">و بگو ای ياران عبدالبهاء، حضرت مسيح روحی له الفداء
</p>
<p style="direction:rtl;">خطاب بياران خويش ميفرمايد که شما بمنزله نمک عالميد
</p>
<p style="direction:rtl;">اگر نمک تغيير يابد جهان بچه نمکين شود؟ و حال
</p>
<p style="direction:rtl;">شما نيز بمنزله روح عالميد اگر ارواح و قلوب بهم ارتباط
</p>
<p style="direction:rtl;">ص ٩٨
</p>
<p style="direction:rtl;">و التيام نيابد هيکل عالم بچه چيز التيام و ارتباط جويد؟
</p>
<p style="direction:rtl;">پس بايد نظر بقصور در حقّ يکديگر ننمائيد اگر نفسی
</p>
<p style="direction:rtl;">تقصيری نسبت بديگری نمايد بايد ديده خطا پوش باشد
</p>
<p style="direction:rtl;">و قصور مقصّر را در حقّ خويش بدامن عفو ستر نمايد و در مقابل
</p>
<p style="direction:rtl;">آن قصور نهايت محبّت و مهربانی مجری دارد تا مقصّر
</p>
<p style="direction:rtl;">خجل و شرمسار نشود.
</p>
<p style="direction:rtl;">باری شما ياران منيد و ياران من تخم محبّتی که افشانم
</p>
<p style="direction:rtl;">بايد آبياری نمايند تا جان خوش گردد و روان روح و ريحان
</p>
<p style="direction:rtl;">يابد. من از شما راضی و خرسندم شما نيز با يکديگر
</p>
<p style="direction:rtl;">مهرپرور باشيد تا تأييدات ملکوت ابهی رسد و جان قوّت ديگر يابد. 
</p>
<p style="direction:rtl;">ای بنده مشتاق، هنوز دفتر اسماء احبّای مياندوآب
</p>
<p style="direction:rtl;">نرسيده و من نيز فرصت نگارش بهر يک ندارم لهذا بجميع
</p>
<p style="direction:rtl;">اين پيام مرقوم را برسان و اشتياق مرا بيان کن و عليک البهاء الابهی ع ع
</p>
<p style="direction:rtl;">باب هفتاد و نهم- شامل دو لوح که متضمّن جواب سؤالاتست
</p>
<p style="direction:rtl;">لوح اوّل: 
</p>
<p style="direction:rtl;">حضرت عبدالبهاء ميفرمايند قوله الاحلی: 
</p>
<p style="direction:rtl;">"در خصوص ناقه صالح سؤال نموده بوديد عبدالبهاء
</p>
<p style="direction:rtl;">فرصت قرائت عشر مکاتيب متوارده ندارد تا چه رسد
</p>
<p style="direction:rtl;">ص ٩٩
</p>
<p style="direction:rtl;">باجوبه مفصّله و مشاغل سائره نيز بی‌حد و پايان با وجود
</p>
<p style="direction:rtl;">اين کجا فرصت تفسير آيات و تأويل کلمات و توضيح اشارات
</p>
<p style="direction:rtl;">و تشريح بشارات کتب منزله سابقه دارد هر روز البتّه
</p>
<p style="direction:rtl;">صد سؤال وارد و جواب ميطلبند لهذا اين عبد باهمّ
</p>
<p style="direction:rtl;">پرداخته که لزوم قطعی دارد و جواب مينگارد و سؤالات
</p>
<p style="direction:rtl;">سائره را بوقت مرهون موکول مينمايد
</p>
<p style="direction:rtl;">ناقه صالح در آثار مبارک اشاره است که نفس مقدّس
</p>
<p style="direction:rtl;">صالح بود و از لبن معانی که پستان رحمانی آن وجود
</p>
<p style="direction:rtl;">مبارک است رزق روحانی و لبن رحمانی نازل امّا نفوس
</p>
<p style="direction:rtl;">خبيثه آن ناقه الهيّه را پی نمودند و انکار کردند و تکذيب
</p>
<p style="direction:rtl;">نمودند و بعذاب اليم حرمان و کفران و طغيان گرفتار شده بهلاکت ابدی افتادند. 
</p>
<p style="direction:rtl;">و امّا آن چشمه چشمه حيات اين جهان بود و من الماء
</p>
<p style="direction:rtl;">کلّ شیء حيّ آن قوم عنود خواستند که زندگی اين جهان
</p>
<p style="direction:rtl;">فانی بتمامه شايان ايشان باشد لهذا بانکار و استکبار
</p>
<p style="direction:rtl;">و اذيّت و اضطهاد قيام کردند و آن ناقه الهی را پی نمودند
</p>
<p style="direction:rtl;">و چون آن ناقه الهی را انکار کردند نتيجه و اثر آنحضرت
</p>
<p style="direction:rtl;">از ميان آن قوم خروج نمود و غائب گرديد. اين است که
</p>
<p style="direction:rtl;">مذکور است که نتيجه ناقه را بکوه و صحرا نهاد و غائب گرديد
</p>
<p style="direction:rtl;">و آن قوم بخسران ابدی افتادند و بانعدام سرمدی مبتلا
</p>
<p style="direction:rtl;">ص ١٠٠
</p>
<p style="direction:rtl;">گشتند محو و نابود شدند نه ثمری و نه اثری نه ذکری
</p>
<p style="direction:rtl;">و خبری و نه حياتی و بقائی لا تسمع لهم صوتاً و لا رکزاً" انتهی
</p>
<p style="direction:rtl;">لوح اسم اعظم :
</p>
<p style="direction:rtl;">حضرت عبدالبهاء ميفرمايند قوله الاحلی:
</p>
<p style="direction:rtl;">هو الله
</p>
<p style="direction:rtl;">مدّتی است مديد که آن جناب در پاريس بخدمت مشغوليد
</p>
<p style="direction:rtl;">هر چند زحمت و مشقّت بسيار است ولی خدمت پروردگار
</p>
<p style="direction:rtl;">است و اکمال فنّ طبابت آن ديار لهذا سزاوار شکرانه
</p>
<p style="direction:rtl;">است بايد نهايت شکرگزاری را از حصول اين موهبت
</p>
<p style="direction:rtl;">مجری دارند زيرا بعون و عنايت حقّ اسبابی چنين فراهم
</p>
<p style="direction:rtl;">آمد که شما در پاريس باشيد و نفس نفيس را فدای امر الهی
</p>
<p style="direction:rtl;">نمائيد. با جناب آقا سيّد اسد الله بنهايت مدارا رفتار
</p>
<p style="direction:rtl;">کنيد تا مير ناصر بيايد پيش از وصول مير ناصر حرکت شما
</p>
<p style="direction:rtl;">جائز نه اين شخص در نزد عبدالبهاء بسيار عزيز است
</p>
<p style="direction:rtl;">زيرا از سادات خمسه است که در ايّام مبارک همواره الطاف
</p>
<p style="direction:rtl;">جمال قدم شامل حال بود توقيعات اسم اعظم متعدّد
</p>
<p style="direction:rtl;">در حقّ ايشان صادر اين قضيّه حاصله عوارض از شدّت تفکّر
</p>
<p style="direction:rtl;">و تدبّر و سعی و کوشش در امور حاصل گرديد و حکمت بالغه
</p>
<p style="direction:rtl;">در اين عنقريب ظاهر خواهد شد. 
</p>
<p style="direction:rtl;">ص ١٠١
</p>
<p style="direction:rtl;">و امّا شروح ( مسيو انژل من ) در خطوط فصّ نگين اسم
</p>
<p style="direction:rtl;">اعظم هر چند بدرجه‌ای مقارن حقيقت است ولی بايد که
</p>
<p style="direction:rtl;">تعمّق زياد نمايند و تدبّر کلّی فرمايند زيرا مرکّب از دو باء
</p>
<p style="direction:rtl;">است و چهار هاء شرح باء در تفسير بسم الله
</p>
<p style="direction:rtl;">الرحمن الرّحيم مرقوم گرديده بسيار مفصّل است در اين
</p>
<p style="direction:rtl;">نامه نگنجد رجوع شود بآن. تکرّر باء اشاره بمقام
</p>
<p style="direction:rtl;">غيب و شهود است و امّا چهار هاء که ارکان اربعه
</p>
<p style="direction:rtl;">بيت توحيد است و عددش متمّم عشره است زيرا يک
</p>
<p style="direction:rtl;">با دو سه سه و سه شش شش و چهار ده و اشاره
</p>
<p style="direction:rtl;">باين مقام در آيه قرآن است که ميفرمايد و اتممناها
</p>
<p style="direction:rtl;">بعشر. باری هاء را عدد پنج است و اين هاء هاء
</p>
<p style="direction:rtl;">هويّت و حقيقت رحمانيّه است در عدد پنج که عدد باب است
</p>
<p style="direction:rtl;">ظاهر و آشکار است لهذا در فصّ نگين اعظم باء با هاء
</p>
<p style="direction:rtl;">ترکيب شده است و همچنين اسم اعظم از آن نقش ظاهر
</p>
<p style="direction:rtl;">و عدد اسم اعظم نه است چون نه را که عدد بهاء است
</p>
<p style="direction:rtl;">در باب که عدد پنج است ضرب نمائيد نه پنج است
</p>
<p style="direction:rtl;">که چهل و پنج گردد و همچنين پنج را که عدد باب است
</p>
<p style="direction:rtl;">در نه ضرب کنی که عدد بهاء است چهل و پنج است
</p>
<p style="direction:rtl;">و اين عدد با عدد آدم مطابق است و همچنين مفردات
</p>
<p style="direction:rtl;">نه را چون جمع کنی چهل و پنج است يک و دو سه
</p>
<p style="direction:rtl;">ص ١٠٢
</p>
<p style="direction:rtl;">سه و سه شش شش و چهار ده ده و پنج پانزده
</p>
<p style="direction:rtl;">پانزده و شش بيست و يک بيست و يک و هفت بيست و هشت
</p>
<p style="direction:rtl;">بيست و هشت و هشت سی و شش سی و شش و نه چهل و پنج
</p>
<p style="direction:rtl;">و همچنين چون عدد باب را جمع کنی پانزده گردد:
</p>
<p style="direction:rtl;">يک و دو سه سه و سه شش شش و چهار ده ده و پنج
</p>
<p style="direction:rtl;">پانزده مطابق عدد حوّا است و موافق حديث
</p>
<p style="direction:rtl;">انا و علی ابوا هذه الامّة مقصد از آدم حقيقت فائضه
</p>
<p style="direction:rtl;">متجلّيه فاعله است که عبارت از ظهور اسماء و صفات الهيّه
</p>
<p style="direction:rtl;">و شئونات رحمانيّه است و حوّا حقيقت مقتبسه مستفيضه
</p>
<p style="direction:rtl;">مستنبئه منفعله است که منفعل بجميع صفات و اسماء الهيّه
</p>
<p style="direction:rtl;">است . باری اين ادنی رمزی از ترکيب اسم اعظم در فصّ نگين رحمانيست.
</p>
<p style="direction:rtl;">و همچنين ملاحظه کنيد که سطوح ثلاثه عالم حقّ و عالم
</p>
<p style="direction:rtl;">امر و عالم خلق است که مصادر آثار است عالم حقّ مصدر
</p>
<p style="direction:rtl;">فيض جليل است و عالم امر مرآت صافيه لطيف که مستنبأ از
</p>
<p style="direction:rtl;">شمس حقيقت است و عالم خلق مصدر اقتباس انوار است
</p>
<p style="direction:rtl;">که بواسطه وسيله کبری المستفيضة من الحقّ و المفيضة علی الخلق حاصل گردد.
</p>
<p style="direction:rtl;">باری باء حقيقی که حقيقت کلّيه است چون در مراتب
</p>
<p style="direction:rtl;">ثلاثه از ذروه اعلی تا بمرکز ادنی نزول و تجلّی کرد جامع
</p>
<p style="direction:rtl;">ص ١٠٣
</p>
<p style="direction:rtl;">و واجد جميع عوالم شد و در افق عزّت قديمه دو کوکب
</p>
<p style="direction:rtl;">نورانی ساطع و لامع گرديد کوکبی از يمين و کوکبی
</p>
<p style="direction:rtl;">از يسار و اين رمز عظيم دو شکلی است که در يسار و يمين
</p>
<p style="direction:rtl;">اسم اعظم در فصّ نگين محترم ترسيم گرديده و رمز از
</p>
<p style="direction:rtl;">ظهور جمال ابهی و حضرت اعلی است و هر چند دو شکل
</p>
<p style="direction:rtl;">يمين و يسار بصورت ستاره است ولی اشاره به هيکل
</p>
<p style="direction:rtl;">انسانی است که عبارت از سر و دست و دو پاست و عليک البهاء الابهی ع ع. انتهی
</p>
<p style="direction:rtl;">باب هشتادم- ثبوت زمان
</p>
<p style="direction:rtl;">حضرت عبدالبهاء ميفرمايند قوله الاحلی:
</p>
<p style="direction:rtl;">".... زمان و مکان را حکم در عالم جسمانی بود نه جهان
</p>
<p style="direction:rtl;">الهی علی الخصوص زمان که امر اعتباری است. عالم
</p>
<p style="direction:rtl;">وجود سرمد است يعنی يکروز بی‌بدايت و نهايت است
</p>
<p style="direction:rtl;">اين ازمنه باعتبار حرکات و ظهور و غروب کواکب است
</p>
<p style="direction:rtl;">روز و ماه و سال ثبوت دارد ولی وجود ندارد يعنی
</p>
<p style="direction:rtl;">سال و ماه و ايّام ثابت است ولی وجود ندارد مانند
</p>
<p style="direction:rtl;">جهات نظير شرق و غرب و جنوب و شمال ثبوت دارد ولی وجود ندارد " انتهی
</p>
<p style="direction:rtl;">باب هشتاد و يکم- الواح مرحوم ملّا عبد‌الغنی اردکانی شامل جواب سؤالات :
</p>
<p style="direction:rtl;">ص ١٠٤
</p>
<p style="direction:rtl;">بواسطه جناب حاجی آقا محمّد علاقه‌بند
</p>
<p style="direction:rtl;">يزد جناب ملّا عبد‌الغنی اردکانی عليه بهاء الله
</p>
<p style="direction:rtl;">هو الله
</p>
<p style="direction:rtl;">يا من ثبّت الله قلبه علی الميثاق عند ما تجلل نيّر الآفاق
</p>
<p style="direction:rtl;">بحجاب الغياب، يا ابن ودّی، قد رتّلت آيات شکرک لمولاک
</p>
<p style="direction:rtl;">بما دعاک و هداک و ثبّت قدماک و امتحنک و ابلاک
</p>
<p style="direction:rtl;">و آواک و شفاک و نعم المرء العبد الشکور علی الفيض المشکور
</p>
<p style="direction:rtl;">المتهافت علی مشکاة النور فی هذا العصر المحمود
</p>
<p style="direction:rtl;">و القرن المسعود و فاز بالرفد المرفود و ورد علی الورد
</p>
<p style="direction:rtl;">المورود لعمر الله انّه ممّن وفّقه الله بالشهود فی اليوم
</p>
<p style="direction:rtl;">المشهود ايّها الرجل الرشيد، انّی ادعو ربّی ان يؤيّدک
</p>
<p style="direction:rtl;">بجند جديد ذی بأس شديد من ملکوته الحديد حتّی
</p>
<p style="direction:rtl;">تهدی اهل الضلال و تدلّ المشتاقين علی ملکوت الجمال
</p>
<p style="direction:rtl;">و تنذر الغافلين من سطوة الجلال و تنقد الخائضين فی
</p>
<p style="direction:rtl;">غمار الهوی و تنجئی التائهين فی بيداء الغوی و تسقی
</p>
<p style="direction:rtl;">الظماء من ماء السماء و تطعم الجياع من الموائد و الآلاء و
</p>
<p style="direction:rtl;">تشفی المراض من مزمن الامراض انّ ربّک يدخلک فی
</p>
<p style="direction:rtl;">رياض الرحمة و يسقيک من حياض الرأفة فی غياض النعمة
</p>
<p style="direction:rtl;">و انّه لهو الرحمن الرحيم. ای ثابت بر ميثاق، حمد خدا
</p>
<p style="direction:rtl;">را که آنچه بشارت داده شد يافتی و اخبار واقع گرديد
</p>
<p style="direction:rtl;">ص ١٠٥
</p>
<p style="direction:rtl;">و انّ هذا هو البرهان المنير و لقد وقع المترفون فی
</p>
<p style="direction:rtl;">خسران مبين فسوف تری اعظم من ذلک و يجعلهم الله
</p>
<p style="direction:rtl;">عبرة للناظرين و ضربت عليهم الذلّة و المسکنة و باءوا بغضب
</p>
<p style="direction:rtl;">من الله ای يار مهربان، نامه‌ها بعضی رسيد ولی فرصت
</p>
<p style="direction:rtl;">تحرير نبود البتّه معذور داريد زيرا تعلّق جان و بستگی
</p>
<p style="direction:rtl;">دل در ميان و وارسته از شبهه و از تصوّر خارج است
</p>
<p style="direction:rtl;">و الله شاهد علی ذلک از ميزان کلّيه بدعت سؤال نموده
</p>
<p style="direction:rtl;">بودی بدعت احکامی است که نصّ کتاب نه و بيت العدل
</p>
<p style="direction:rtl;">عمومی تصديق آن ننمايد امّا بقاع مقدّسه مستحقّ تعظيم و
</p>
<p style="direction:rtl;">تکريم است زيرا منسوب بشخص جليل و اين تعظيم و تکريم
</p>
<p style="direction:rtl;">راجع بروح پاکست نه جسم خاک اين محلّ وقتی کوی
</p>
<p style="direction:rtl;">جانان بود و آن جان پاک در آن مأوی داشت لهذا
</p>
<p style="direction:rtl;">عاشقان خاک آن کوی را کحل بينش نمايند ولی تعلّق
</p>
<p style="direction:rtl;">بتراب ندارد بلکه بفيض آفتاب نگرند امّا طلب عون
</p>
<p style="direction:rtl;">و عنايت و حفظ و صيانت جز بجمال مبارک جائز نه
</p>
<p style="direction:rtl;">و اگر دون اين باشد منتهی بپرستش خاک گردد .
</p>
<p style="direction:rtl;">و امّا اکتساب و اجتناء حرام البتّه سبب محرومی گردد
</p>
<p style="direction:rtl;">زيرا شيئی ممنوع را مقبول شمرده و در قلب تأثير کرده
</p>
<p style="direction:rtl;">شبهه‌ای نيست که غفلت حاصل شود و اگر مرتکب تائب
</p>
<p style="direction:rtl;">نگردد منتهی بهلاکت شود .
</p>
<p style="direction:rtl;">ص ١٠٦
</p>
<p style="direction:rtl;">امّا سؤال از ابناء غير مشروع نموده بودی بر آنان جرمی
</p>
<p style="direction:rtl;">نه مجرم فاعل است و محروم از فضل واهب .
</p>
<p style="direction:rtl;">و امّا خيرات و مبرّات البتّه از برای اموات سبب تهوين
</p>
<p style="direction:rtl;">سيّئات و تزييد حسنات گردد زيرا نفوس از آن خيرات
</p>
<p style="direction:rtl;">مستفيد شوند و آن مانند استغفار است و چون ثمر
</p>
<p style="direction:rtl;">استغفار مسلّم خيرات و مبرّات احسن و اعظم و معنی آيه
</p>
<p style="direction:rtl;">مبارکه لم حشرتنی اعمی و کنت بصيرا اينست کلّ نفوس
</p>
<p style="direction:rtl;">بر فطرت اصلی مخلوق لن تری فی خلق الرحمن من تفاوت
</p>
<p style="direction:rtl;">و کلّ مولود يولد علی فطرة الاسلام و انّما ابواه يهوّدانه
</p>
<p style="direction:rtl;">و ينصّرانه و يمجّسانه اين حديث برهان واضح بر طهارت
</p>
<p style="direction:rtl;">فطرت در بدء ايجاد است ولی بسبب ارتکاب مناهی و
</p>
<p style="direction:rtl;">خوض در بحور ذنوب نامتناهی استعداد اصلی و قابليّت
</p>
<p style="direction:rtl;">اساس از ميان رود و بصيرت بکوری تبديل گردد و لم
</p>
<p style="direction:rtl;">حشرتنی اعمی و کنت بصيرا تحقّق يابد مثلاً استعداد
</p>
<p style="direction:rtl;">اصلی جميع بشر اينست که از شهد منتفع شوند و از سمّ
</p>
<p style="direction:rtl;">متضرّر نفسی از اين قابليّت و استعداد مستثنی نه ولی
</p>
<p style="direction:rtl;">بعضی اندک اندک سمّ تناول نمايند و قليلاً قليلاً معتاد
</p>
<p style="direction:rtl;">گردند تا بدرجه‌ای رسد که شهد فائق فائده نبخشد
</p>
<p style="direction:rtl;">و سمّ نقيع سبب حيات شود زيرا آنان که معتاد سمومند
</p>
<p style="direction:rtl;">ترياک را درياق اعظم شمرند و اگر تناول ننمايند هلاک
</p>
<p style="direction:rtl;">ص ١٠٧
</p>
<p style="direction:rtl;">گردند و حال آنکه در استعداد اصلی ترياک سبب هلاک
</p>
<p style="direction:rtl;">بود و شهد معطی حيات اين قابليّت و استعداد فطری
</p>
<p style="direction:rtl;">بود حال آن قابليّت و استعداد فطری باکتساب جنايات
</p>
<p style="direction:rtl;">چنان منقلب بقابليّت و استعداد جديد شود که شهد
</p>
<p style="direction:rtl;">نافع مضرّ گشت و سمّ ناقع مفيد گرديد.
</p>
<p style="direction:rtl;">ای بنده الهی، هنگام ضوضاء فی الحقيقه با صهر عزيز
</p>
<p style="direction:rtl;">آقا حسين اخوان صفا بسيار مبتلا شديد تا آنکه نزد
</p>
<p style="direction:rtl;">رستم يعنی تهمتن ربّانی آمديد و آن شخص محترم
</p>
<p style="direction:rtl;">با زوجه مکرّمه فی الحقيقه خدمت نمودند و من را راضی
</p>
<p style="direction:rtl;">کردند و اين عبد بدرگاه احديّت تضرّع و زاری نمايد
</p>
<p style="direction:rtl;">و بجهت جناب لاری طلب استغفار کند و طلب عفو و آمرزش
</p>
<p style="direction:rtl;">نمايد اميدوارم که بحر غفران موجی زند و اوساخ عصيان
</p>
<p style="direction:rtl;">پاک نمايد. کنيز عزيز خدا ضجيع محترمه و صبيّه زهرا و
</p>
<p style="direction:rtl;">همچنين صبيّه قمر و سليل جليل عبدالخالق و صهر عزيز
</p>
<p style="direction:rtl;">حاجی شعبان و جناب آقا حسين داماد اخوان صفا
</p>
<p style="direction:rtl;">هر يک را تحيّت محترمه برسانيد و نهايت نوازش نمائيد
</p>
<p style="direction:rtl;">و اين عبد بجهت همشيره بزرگ که وفات نمود طلب غفران
</p>
<p style="direction:rtl;">از حضرت يزدان مينمايم و در وقت مناجات تضرّع و زاری کنم
</p>
<p style="direction:rtl;">و استدعای موهبت کبری و حصول مغفرت عظمی و دخول
</p>
<p style="direction:rtl;">در جنّت رضا و وصول بموهبت لقا نمايم. و عليک التحيّة
</p>
<p style="direction:rtl;">ص ١٠٨
</p>
<p style="direction:rtl;">و الثناء ع ع.
</p>
<p style="direction:rtl;">هو الابهی - جناب ملّا عبد الغنی عليه بهاء الله الابهی ملاحظه نمايند :
</p>
<p style="direction:rtl;">هو الابهی
</p>
<p style="direction:rtl;">ای بنده درگاه الهی، هر چند تا بحال در مکاتبه فتور
</p>
<p style="direction:rtl;">و قصور رفت ولی در عالم دل و جان در جميع احيان
</p>
<p style="direction:rtl;">يادت مونس قلب و ذکرت انيس روح و ريحان بود . ياران
</p>
<p style="direction:rtl;">الهی حاضر انجمنند و موجود در پيرهن آنی فراغت
</p>
<p style="direction:rtl;">از يادشان ممکن نيست چگونه فراموش و نسيان راه يابد
</p>
<p style="direction:rtl;">قسم بآن جمال پرکمال که دل و جان آرزوی جانفشانی
</p>
<p style="direction:rtl;">در محبّت دوستان الهی دارد و اشتياق و حرقت فراق
</p>
<p style="direction:rtl;">در نهايت اشتداد است خطوط و رقم در هجران و حرمان
</p>
<p style="direction:rtl;">اگر چه بهتر همدم است ولی نفحات حدائق قلوب تسلّی
</p>
<p style="direction:rtl;">نفوس را واسطه اعظم از فيوضات جليله ربّ مجيد چنان اميد
</p>
<p style="direction:rtl;">است که اين پيک نيک پی نعم القاصد و البريد گردد
</p>
<p style="direction:rtl;">و در کلّ اوان مشام از نسيم خوش رياض قلوب احبّاء الله
</p>
<p style="direction:rtl;">عطری استشمام نمايد که رائحه طيبّه‌اش آفاق را حيات
</p>
<p style="direction:rtl;">باقيه مبذول دارد تا حقيقت مقدّسه و لقد کرمنا بنی
</p>
<p style="direction:rtl;">آدم در قطب امکان بموهبت بی‌پايان مشهود و عيان
</p>
<p style="direction:rtl;">گردد آدم در اکوار الهيّه و ادوار مقدّسه رحمانيّه 
</p>
<p style="direction:rtl;">ص ١٠٩
</p>
<p style="direction:rtl;">اوّل من آمن است چه که بديع اوّل است و بنی آدم نفوسی
</p>
<p style="direction:rtl;">هستند که در آن کور در ظلّ آن کلمه رحمانيّه درآيند
</p>
<p style="direction:rtl;">و بمنزله سلاله و نسل او هستند لهذا و فضّلناه علی کثير
</p>
<p style="direction:rtl;">ممّا خلق مراد فضيلت اين نفوس است بر سائرين
</p>
<p style="direction:rtl;">ما عداء نفوسی که بمنزله آباء هستند چه که آن نفوس
</p>
<p style="direction:rtl;">مستثنا هستند و همچنين نفوسی که از عالم بشريت منسلخ
</p>
<p style="direction:rtl;">شدند و بصفات ملکوتيّه متّصف گشته‌اند آن نفوس از ملأ
</p>
<p style="direction:rtl;">عالين و ملائکه مقرّبين محسوبند و بسمت ملکيّت موسوم
</p>
<p style="direction:rtl;">آن مظاهر اگر چه بظاهر در هيکل بشری مبعوثند ولی
</p>
<p style="direction:rtl;">فی الحقيقه هويّت مقدّسند و کينونت منزّه اين حقائق
</p>
<p style="direction:rtl;">مقدّسه نيز مستثنا هستند تفکّر و تأمّل فی هذا التفسير
</p>
<p style="direction:rtl;">بالايجاز فانّه يغنی عن الاطناب و لو کان لی مجال و قلمی
</p>
<p style="direction:rtl;">سيّال لفسّرت هذه الآية المبارکة تفسيراً تهتزّ له
</p>
<p style="direction:rtl;">القلوب و تنشرح به الصدور و تلتذّ باستماعه الآذان فانّه
</p>
<p style="direction:rtl;">روح الحياة من فؤاد الانسان ولکن ما الحيلة
</p>
<p style="direction:rtl;">و ما العلاج فانّ الاذان ممدودة ولکن الالسن ممنوعة
</p>
<p style="direction:rtl;">و الموانع مشهودة و نرجوا من الله ان يفتح علی قلوب
</p>
<p style="direction:rtl;">الاحبّاء ابواب الفتوح و يشرح بنور معرفته الافئدة
</p>
<p style="direction:rtl;">و الصّدور و ينطق السنتهم بابدع المعانی بين ملأ النور
</p>
<p style="direction:rtl;">و البهاء عليک و علی کلّ من ثبّت علی الميثاق و تمسّک
</p>
<p style="direction:rtl;">ص ١١٠
</p>
<p style="direction:rtl;">بعروة الوثقی الّتی لا انفصام لها فی يوم
</p>
<p style="direction:rtl;">الحشر و النّشور فانّ الثبوت علی الميثاق مغناطيس
</p>
<p style="direction:rtl;">للفيض و الاشراق و جالب کلّ خير فی الآفاق ع ع.
</p>
<p style="direction:rtl;">انتهی
</p>
</body>
</html>