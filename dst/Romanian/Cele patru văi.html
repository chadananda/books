<!DOCTYPE html><html lang="en" dir="ltr">
<head>
    <meta charset="utf-8"/>
    <title>Title</title>

    <meta name="title" content="Title"/>
    <meta name="acronym" content=""/>
    <meta name="description" content=""/>
    <meta name="subject" content=""/>
    <meta name="language" content=""/>
    <meta name="created" content="2014-03-25T20:29:04"/>
    <meta name="modified" content=""/>
    <meta name="author" content=""/>
    <meta name="publisher" content="FFA"/>
    <meta name="publisher-url" content="firm-foundation.org"/>
    <meta name="original-language" content=""/>
    <meta name="translator" content=""/>

    <link rel="stylesheet" type="text/css" href="../_assets/global/base.css"/>
    <!-- <link rel='stylesheet' type='text/css' href='assets/{acronym}.css'> -->
</head>

<body>
<p style="direction:ltr;">Cele Patru Văi
</p>
<p style="direction:ltr;">El este Cel Puternic, Cel Preaiubit
</p>
<p style="direction:ltr;">O, lumină a adevărului, H.isám-i-Dín, cel mărinimos,
</p>
<p style="direction:ltr;">Niciodată lumea n-a dat naştere unui prinţ care să semene cu Tine!1
        
         Mathnávi a lui Rúmí.
</p>
<p style="direction:ltr;">Mă întreb de ce legăturile de iubire au fost rupte într-un mod atât de neaşteptat şi statornicul legământ de prietenie s-a frânt. Oare, Doamne fereşte, devotamentul meu s-a micşorat sau dragostea mea nu s-a dovedit destul de puternică, astfel încât tu M-ai uitat şi M-ai şters din amintirea ta? 
</p>
<p style="direction:ltr;">„Cu ce-am greşit Eu ca să pierd bunăvoinţa ta? 
</p>
<p style="direction:ltr;">Este oare pentru că rangul Nostru e mic, iar al tău înalt?”2
        Sa‘dí, Mu s.li h.u’d-Dín din Siraz (ca. 1184-1291), autor celebru al Gulistánului si al altor lucrări poetice.
</p>
<p style="direction:ltr;">Sau poate, o singură săgeată a fost de ajuns ca să te alunge de pe câmpul de bătălie?3
        Proverb persan care se referă la un om care se descurajează uşor. Folosit aici în sensul că şeicul ar fi putut considera faptul că Bahá’u’lláh l-a iniţiat în noul adevăr ca o periclitare a rangului său de conducător mistic. Oare nu ţi s-a spus că pentru cei care merg pe calea mistică, credinţa este o datorie şi este călăuza sigură spre Prezenţa Sa Sfântă? „Cât priveşte pe cei care spun &lt;Stăpânul Nostru este Dumnezeu> şi care se îndreaptă spre El, îngerii vor coborî asupra lor …”4
        Coran 41:30.
</p>
<p style="direction:ltr;">El a mai spus: „Mergi mai departe, fără şovăială, aşa cum ţi s-a poruncit”.5
        Coran 11:114; 42:14. De aceea această cale este obligatorie pentru cei care sălăşluiesc în prezenţa lui Dumnezeu. 
</p>
<p style="direction:ltr;">Eu fac ce mi s-a poruncit şi aduc mesajul,
</p>
<p style="direction:ltr;">Fie că el îţi va fi un sfat sau te va supăra.6
        Sa’dí.
</p>
<p style="direction:ltr;">Cu toate că Eu n-am primit nici un răspuns la scrisoarea Mea şi este împotriva înţelepciunii ca să Îmi exprim încă o dată interesul, totuşi, această dragoste nouă a trecut peste toate legile şi regulile vechi. 
</p>
<p style="direction:ltr;">Nu ne istorisi povestea lui Laylí sau cea a nenorocirilor lui Majnún --
</p>
<p style="direction:ltr;">Prin dragostea ta lumea a uitat de iubirile trecute. 
</p>
<p style="direction:ltr;">Odată ce numele tău a fost rostit, amanţii l-au prins din zbor 
</p>
<p style="direction:ltr;">Si auzindu-l, atât ascultătorii cât şi vorbitorii au început să danseze în voie.7
        Idem.
</p>
<p style="direction:ltr;">Cât despre înţelepciunea divină şi sfatul ceresc, (spune Rúmí) :
</p>
<p style="direction:ltr;">Cu fiecare lună, o, preaiubitul meu, sunt nebun timp de trei zile; 
</p>
<p style="direction:ltr;">Astăzi este prima dintre ele – de aceea mă vezi atât de fericit.
</p>
<p style="direction:ltr;">Am auzit că ai călătorit până la Tabriz şi Tiflis pentru a răspândi ştiinţa si că alte ţeluri nobile te-au dus până la Sanandaj.8
        Senna, capitala Kurdistanului persan. ,9
        Acest preambul la Cele Patru Văi este scris în cel mai fin stil epistolar persan. Regulile clasice ale scrierilor epistolare în limba persană prevăd citate din lucrări literare şi asigurări în ce priveşte dragostea faţă de cel căruia îi este adresată scrisoarea căruia, totodată i se reproşează si că l-a neglijat pe autorul scrisorii.
</p>
<p style="direction:ltr;">O, distinsul meu prieten! Cei care înaintează pe căile mistice sunt de patru feluri. Le voi descrie pe scurt pentru ca rangurile şi calităţile fiecăreia dintre ele să-ţi apară limpede.
</p>
<p style="direction:ltr;">Prima Vale 
</p>
<p style="direction:ltr;">Dacă drumetii îl caută pe Cel Hărăzit (maqs.úd), această treaptă ţine de identitatei – dar de acea identitate care este „Identitatea lui Dumnezeu, prezentă, alături de legi, în El Însuşi.”10
        H.adíth.
</p>
<p style="direction:ltr;">Pe acestă câmpie, identitatea nu este respinsă, ci iubită; ea este plină de încântare şi nu trebuie ocolită. Chiar dacă la început această câmpie este tărâmul contradictiei, în cele din urmă tronul splendorii este atins. Asa cum ei au spus „O, Avraam al acestei zile! O, Prietene Avraam al Spiritului! Omoară aceste patru pasări de pradă,”11
        Mathnaví. Rúmí povesteşte despre patru pasări rele care fiind ucise s-au prefăcut în patru păsări bune. Alegoria se referă la înlocuirea unor însuşiri rele prin însuşiri bune.  pentru ca enigma vieţii să poată fi dezvăluită după moarte . 
</p>
<p style="direction:ltr;">Aceasta este câmpia sufletului care este pe placul lui Dumnezeu. Gândeşte-te la următorul verset:
</p>
<p style="direction:ltr;">O, tu suflet împăcat,
</p>
<p style="direction:ltr;">Întoarce-te la Stăpânul tău, bucuros şi aducându-I bucurie.12
        Coran 89: 27-30.
</p>
<p style="direction:ltr;">care se termină cu:
</p>
<p style="direction:ltr;">Fii unul dintre servitorii Mei, 
</p>
<p style="direction:ltr;">Si intră în paradisul Meu.12
</p>
<p style="direction:ltr;">Pe această treaptă se află multe semne şi nenumărate dovezi. De aceea s-a spus: „Atunci le vom arăta semnele Noastre în toate ţinuturile pământului şi în ei înşişi până ce va fi limpede pentru ei că acesta este adevărul,”13
        Coran 41:53. şi că nu există alt Dumnezeu în afară de El. 
</p>
<p style="direction:ltr;">Apoi, trebuie citită, mai degrabă, cartea propriei identităti decât vreun tratat de retorică. De aceea El a spus: „Citeşte Cartea ta: Nimeni altul decât tine nu poate da socoteală pentru faptele tale în această zi.”14
        Coran 17:15.
</p>
<p style="direction:ltr;">Se povesteşte că un înţelept mistic a plecat într-o călătorie împreună cu un învăţat întru ale gramaticii. Ei au ajuns la ţărmul Mării Măreţiei. Înţeleptul mistic s-a aruncat de îndată în valuri, în timp ce gramaticianul a rămas pierdut în gândurile sale asemănătoare cuvintelor scrise pe apă. Înţeleptul îi strigă: „De ce nu mă urmezi?” Gramaticianul a răspuns: „O, Frate nu îndrăznesc să te urmez. Trebuie să mă întorc înapoi.” Atunci înţeleptul îi spuse: „Uită ce ai citit în cărţile lui Síbavayh şi Qawlavayh, ale lui Ibn-i- H.ájíb şi Ibn-i-Málik şi treci apa.”15
        Autori celebri ai unor lucrări despre gramatică şi retorică.
</p>
<p style="direction:ltr;">E necesar ca aici identitatea să moară şi nici decum retorica:
</p>
<p style="direction:ltr;">Deci, fii precum nimicul şi mergi pe ape.16
        Mathnaví.
</p>
<p style="direction:ltr;">Pe lângă aceasta, mai este scris: „Si nu fii asemenea celor care îl uită pe Dumnezeu şi de aceea El i-a făcut să-şi uite propria identitate. Aceştia sunt răufăcătorii.”17
        Coran 59:19.
</p>
<p style="direction:ltr;">A Doua Vale
</p>
<p style="direction:ltr;">Dacă ţinta călătorului este locuinţa Celui Atotlăudat (Mah.mud)18
        Un atribut al lui Dumnezeu şi unul din titlurile lui Mohamed., aceasta este treapta raţiunii primare, cunoscută ca fiind Profetul şi Cea mai Mare Coloană19
        Maqám-i-Mah.múd – Treaptă Slăvită – este rangul unui profet înzestrat cu credincioşie.. Aici raţiunea înseamnă întelepciune divină, universală, a cărei suveranitate luminează toate lucrurile create şi nici de cum nu se referă la cei săraci în duh; asa cum, de altfel, a scris înţeleptul Saná’í:
</p>
<p style="direction:ltr;">Cum ar putea mintea neputincioasă să cuprindă Coranul,
</p>
<p style="direction:ltr;">Sau păianjenul să prindă în pânza sa o pasăre fenix?
</p>
<p style="direction:ltr;">Tu vrei ca mintea să nu te prindă în capcana ei ?
</p>
<p style="direction:ltr;">Învaţă-o ştiinţa iubirii de Dumnezeu!
</p>
<p style="direction:ltr;">Pe această câmpie, drumetul întâmpină multe încercări şi dificultăti. Când este înălţat până la ceruri, când este aruncat până în adâncuri. După cum s-a spus: „Acum mă ridici până pe culmile gloriei pentru ca apoi să mă azvârli în hăul cel mai adânc.” Misterul tăinuit de această câmpie ne este dezvăluit în următorul verset sfânt din Súra CAVERNEI.20
        Coran 18:16. Aceasta este o referinţă la treapta credinţei totale. Partenerii din Cavernă sunt identificaţi cu primii martiri creştini.
</p>
<p style="direction:ltr;">„Si ai fi văzut cum, pe când ei se aflau în încăperea spaţioasă a cavernei, soarele a răsărit si a trecut prin dreapta pesterii lor, iar atunci când a apus a trecut prin stânga ei. Acesta este unul dintre semnele lui Dumnezeu. Călăuzit, cu adevărat, este acela pe care Dumnezeu îl călăuzeşte; dar pentru acela pe care Dumnezeu îl îndrumă greşit nu vei găsi nicicând un apărător.” 
</p>
<p style="direction:ltr;">Dacă omul ar putea cunoaste ceea ce se află ascuns în acest unic vers, i-ar fi de ajuns. De aceea, întru lauda acestor oameni, El a spus: „Oameni pe care nici mărfurile, nici comerţul nu-i poate împiedeca să-şi amintească de Dumnezeu…”21
        Coran 24:37..
</p>
<p style="direction:ltr;">Acest rang conferă măsura cea adevărată a cunoaşterii şi-l eliberează pe om de încercări. În această sferă nu are rost să porneşti în căutarea cunoaşterii, căci, privitor la călăuzirea drumetilor pe această câmpie, El a spus: „Teme-te de Dumnezeu şi Dumnezeu te va instrui.”22
        Coran 2:282. Iar apoi: „Cunoaşterea este o lumină pe care Dumnezeu o pune în inima cui vrea El.”23
        H.adíth.
</p>
<p style="direction:ltr;">De aceea omul trebuie să-şi pregătească inima astfel încât să fie demnă de revărsarea harului ceresc şi pentru ca paharnicul binevoitor să-i dea să bea vinul slavei din cupa milostivirii. „Pentru aşa ceva merită să se ostenească oamenii zeloşi!”24
        Coran 37:59.
</p>
<p style="direction:ltr;">Si acum voi spune: „Cu adevărat venim de la Dumnezeu şi la El ne vom întoarce.”25
        Coran 2:151.
</p>
<p style="direction:ltr;">A Treia Vale
</p>
<p style="direction:ltr;">Dacă dorinţa căutătorilor plini de zel este aceea de a trăi în preajma Celui Atrăgător (Maj<u>dh</u>úb)26
        Atributul lui Dumnezeu care atrage toate creaturile la El., atunci nici un suflet nu va putea ocupa Tronul Regal în afară de frumuseţea iubirii. Acest tărâm nu poate fi descris prin cuvinte. 
</p>
<p style="direction:ltr;">Iubirea fereşte atât această lume, cât şi cealaltă,
</p>
<p style="direction:ltr;">În ea sunt cuprinse şaptezeci şi două de nebunii.
</p>
<p style="direction:ltr;">Trubadurul iubirii cântă la harfă acest cântec:
</p>
<p style="direction:ltr;">Servitutea înrobeşte, regalitatea trădează.27
        Mathnaví.
</p>
<p style="direction:ltr;">Pe această câmpie este nevoie de o afectiune pură şi de afluxul luminos al prieteniei. Vorbind despre partenerii din Cavernă, El spune: „Ei nu vorbesc până când El nu a vorbit şi îndeplinesc porunca Lui.”28
        Coran 21:27.
</p>
<p style="direction:ltr;">Pe această câmpie nu e suficientă nici domnia raţiunii, nici autoritatea identitătii. De aceea unul dintre profeţii lui Dumnezeu a spus: „O, Stăpânul meu cum putem ajunge la Tine?” Iar răspunsul a venit: „Leapădă-ti identitatea şi apoi apropie-te de Mine.”
</p>
<p style="direction:ltr;">Aceştia sunt oameni care cred că locul cel mai de jos este unul si acelasi cu tronul gloriei şi pentru ei sălaşul frumuseţii nu se deosebeşte de câmpul pe care se dă o bătălie întru cauza Celui Preaiubit. 
</p>
<p style="direction:ltr;">Locuitorii acestei câmpii nu rostesc cuvinte ci galopează pe caii lor de luptă. Ei văd doar realitatea interioară a Celui Muliubit. Pentru ei toate cuvintele cu înţeles sunt lipsite de sens, iar cuvintele lipsite de sens sunt pline de înţeles. Ei nu pot deosebi un mădular de altul şi nici o parte de cealaltă. Pentru ei, mirajul este adevăratul râu, iar plecarea înseamnă întoarcere. De aceea s-a spus: 
</p>
<p style="direction:ltr;">Povestea frumuseţii Tale a ajuns până în valea sihastrului; 
</p>
<p style="direction:ltr;">Pierzându-şi minţile, el a căutat Taverna unde se cumpără şi vinde vinul
</p>
<p style="direction:ltr;">Iubirea de Tine a năruit bastionul răbdării, 
</p>
<p style="direction:ltr;">Durerea pricinuită de Tine a ferecat până şi poarta speranţei.29
        Sa’dí.
</p>
<p style="direction:ltr;">Pe acest tărâm, învătătura este, fără îndoială, lipsită de orice valoare.
</p>
<p style="direction:ltr;">Dascălul celor care iubesc este frumuseţea Celui Preaiubit,
</p>
<p style="direction:ltr;">Chipul Său este lecţia lor şi singura lor carte.
</p>
<p style="direction:ltr;">Datoria lor este să înveţe ce e uimirea şi dragostea plină de dor.
</p>
<p style="direction:ltr;">Ei nu-şi îndreaptă privirea spre capitole înţelepte şi teme anoste.
</p>
<p style="direction:ltr;">Lanţul care îi leagă este părul Lui cu parfum de mosc,
</p>
<p style="direction:ltr;">Schema ciclică30
        Teoria Ciclică a lui Abu-‘Alí Síná (Avicenna 980-1037) expusă de el însuşi în următorul catren:
        Orice aspect, orice formă care piere astăzi
        Este păstrată nevătămată în tainiţa Timpului.
        Când lumea se întoarce la locul ei de plecare,
        El scoate din Invizibil chipul acesta.
        Vezi, de asemenea Răspunsuri la Câteva Întrebări, pag. este pentru ei doar o treaptă spre El.31
        Mathnaví.
</p>
<p style="direction:ltr;">Aici urmează o rugă adresată lui Dumnezeu, Cel Preamărit, Cel Slăvit:
</p>
<p style="direction:ltr;">O, Doamne! Tu al cărui har împlineşte dorinţele!
</p>
<p style="direction:ltr;">Eu stau în faţa Ta, uitând de toate, în afară de Tine.
</p>
<p style="direction:ltr;">Ajută-mă ca fărâma de ştiinţă din spiritul meu
</p>
<p style="direction:ltr;">Să se elibereze de dorinţe şi de josnicul lut;
</p>
<p style="direction:ltr;">Ajută-mă ca străvechiul Tău dar, picătura de înţelepciune
</p>
<p style="direction:ltr;">Să se contopească cu preaputernicul Tău ocean.32
        Idem.
</p>
<p style="direction:ltr;">De aceea spun: Nu există putere sau tărie decât în Dumnezeu, Apărătorul, Cel De Sine Stătător.33
        Coran 2:254.
</p>
<p style="direction:ltr;">A Patra Vale
</p>
<p style="direction:ltr;">Dacă înţeleptul mistic este dintre aceia care au ajuns la frumuseţea Celui Preaiubit (Mah.búb) această treaptă este culmea conştiinţei şi secretul călăuzirii divine. Acesta este miezul misterului: „El face ceea ce doreste, porunceşte ceea ce-i place.”34
        Coran 2:254; 5:1 etc.
</p>
<p style="direction:ltr;">Chiar dacă toţi locuitorii pământului şi cerului ar încerca să desluşească această aluzie strălucitoare această taină întunecată până în Ziua în care Trâmbiţa va răsuna, ei n-ar reuşi să înţeleagă nici măcar o literă căci acesta este rangul poruncii de neclintit a lui Dumnezeu, misterul Său dinainte hotărât. De aceea, atunci când căutătorii puneau întrebări privitoare la acest mister, El răspundea: „Acesta este un ocean fără de margini pe care nimeni nu-l va putea niciodată cuprinde.”35
        Afirmaţie atribuită lui ‘Alí. Si când întrebau din nou, El le spunea: „Este noaptea cea mai întunecată în care nimeni nu-şi poate găsi drumul.” 
</p>
<p style="direction:ltr;">Oricine cunoaşte acest secret cu sigurantă îl va ascunde si dacă ar dezvălui chiar si cel mai neînsemnat aspect, ei îl vor răstignit. Si totuşi, pe Dumnezeu Cel Viu, dacă ar exista un căutător adevărat, i l-aş destăinui; căci s-a spus: „Iubirea este o lumină care nu sălăşluieşte niciodată într-o inimă plină de teamă.”
</p>
<p style="direction:ltr;">Cu adevărat, drumetul care îşi îndreaptă paşii spre Dumnezeu, spre Coloana Purpurie, păsind pe cărarea albă ca zăpada, nu-şi va atinge niciodată ţinta cerească dacă nu va renunţa la tot ceea ce posedă oamenii: „Si dacă nu se teme de Dumnezeu, Dumnezeu îl va sili să se teamă de toate lucrurile; în timp ce toate lucrurile se tem de cel care se teme de Dumnezeu.”36
        Acest citat este în limba arabă.
</p>
<p style="direction:ltr;">Vorbeşte în limba persană, chiar dacă araba îţi place mai mult;
</p>
<p style="direction:ltr;">Cel ce iubeşte are mai multe limbi la dispoziţia sa.37
        Mathnaví.
</p>
<p style="direction:ltr;">Cât de dulce sună aceste două rânduri care dezvăluie adevărul ce urmează:
</p>
<p style="direction:ltr;">Iată că inimile noastre se deschid asemenea unor scoici atunci când El îşi revarsă harul asemenea perlelor,
</p>
<p style="direction:ltr;">Iar vieţile noastre sunt ţinte gata să primească săgeţile agoniei care pornesc de la El.
</p>
<p style="direction:ltr;">Si dacă n-ar fi împotriva Legii Cărţii, aş lăsa o parte din averea Mea celui care ar fi gata să Mă ucidă şi l-aş numi moştenitorul Meu, ba mai mult, l-aş înzestra şi i-aş fi recunoscător, aş încerca să-mi împrospătez ochii prin atingerea mâinii lui. Dar ce pot să fac? Nu am avere, nici putere şi aceasta este ceea ce Dumnezeu a poruncit.38
        Aceasta a fost revelat înainte de Declaraţia lui Bahá’u’lláh. Rândurile următoare se referă la iminenţa Manifestării Sale. Ad literam, veşmântul lui Há, care este litera H şi aici simbolizează Bahá.
</p>
<p style="direction:ltr;">În această clipă mi se pare că simt mireasma dulce a hainei39
        Ad literam, veşmântul lui Há, care este litera H şi aici simbolizează Bahá. Sale, adiând dinspre Egiptul lui Bahá40
        Referintă la istoria lui Iosif din Coran si din Biblie., cu adevărat El pare foarte aproape, chiar dacă oamenii cred că este la mari depărtări.41
        Referintă la acei care nu se asteptau la iminenta venire a Celui pe care Dumnezeu îl va face cunoscut. Sufletul Meu simte parfumul răspândit de Cel Preaiubit. Simţurile Mele sunt pline de mireasma scumpului Meu prieten. 
</p>
<p style="direction:ltr;">Respectă datoria impusă de anii îndelungaţi de iubire
</p>
<p style="direction:ltr;">Si istoriseşte povestea zilelor trecute de fericire,
</p>
<p style="direction:ltr;">Pentru ca cerul şi pământul să râdă din plin
</p>
<p style="direction:ltr;">Si mintea şi inima şi ochii să se veselească.42
        Mathnaví.
</p>
<p style="direction:ltr;">Acesta este domeniul lucidităţii depline, a anulării identitătii. Însăşi dragostea nu poate fi o cărare spre acest tărâm şi nici dorul nu poate sălăşlui aici, de aceea s-a spus: „Dragostea este un văl între cel ce iubeşte şi cel iubit.” Aici dragostea devine un obstacol şi o stavilă, iar totul în afară de El este asemenea unei perdele. Înţeleptul Saná’í a scris: 
</p>
<p style="direction:ltr;">Niciodată un suflet avid nu va ajunge la cel ce fură inimi,
</p>
<p style="direction:ltr;">Niciodată sufletul ascuns sub un văl nu se va uni cu trandafirul frumuseţii.
</p>
<p style="direction:ltr;">Căci acesta este tărâmul Poruncii Absolute care este eliberat de toate atributele pământului.
</p>
<p style="direction:ltr;">Locuitorii însufleţiţi ai acestui conac, plini de bucurie, au autoritate divină în curtea încântării şi poartă un sceptru regesc. Aşezaţi pe jilţurile înalte ale dreptăţii, ei rostesc porunci şi trimit daruri potrivit meritelor fiecăruia. Cei care beau din această cupă sălăşluiesc în încăperile înalte ale splendorii, deasupra Tronului Celui dintru Început. Ei şed în Empireul Puterii din Pavilionul Sublim: „Pentru ei nu există nici soare, nici frig pătrunzător.”43
        Coran 76:13.
</p>
<p style="direction:ltr;">Aici cerurile cele înalte nu sunt în conflict cu pământul cel smerit şi nici nu încearcă să-l întreacă deoarece aceasta este ţara milostivirii si nici decum tărâmul superioritătii. Chiar dacă în fiecare clipă, aceste suflete primesc o altă îndatorire, condiţia lor este mereu aceeaşi. De aceea despre acest tărâm s-a scris: „Nici o muncă nu-L va retine de la alta.”44
        Acest citat aparţine unui comentator al Coranului 55:29. Cf. dicţionarului Lisánu’l- ‘Arab. Si altă dată s-a spus: „În fiecare zi El face ceva nou.”45
        Coran 55:29. Aceasta este hrana a cărei savoare nu se schimbă, a cărei culoare nu se alterează. Dacă vei mânca din ea, fără îndoială, vei cânta acest vers: „Îmi întorc faţa spre Acela care a creat Cerurile şi pământul… Eu nu sunt dintre acei care alătură alţi zei lui Dumnezeu.”46
        Coran. 6:79. „Si tot astfel i-am arătat lui Avraam Împărăţia Cerurilor şi a Pământului ca să fie dintre cei învăţaţi.”47
        Coran 6:75. De aceea pune-ţi mâna în sân, scoate-o apoi şi întinde-o cu putere şi iată că ea va fi o lumină pentru întreaga lume.48
        Cf. Coran. 7:105 etc şi H.adíth.
</p>
<p style="direction:ltr;">Cât de cristalină este apa rece pe care o aduce Paharnicul! Câtă strălucire are vinul pur în mâinile Celui Preaiubit. Cât de gingaşă este o sorbitură din Cupa Cerească! Fie ea spre binele celor care au băut şi au gustat din dulceaţa ei si au înteles ştiinta ei.
</p>
<p style="direction:ltr;">Nu se cade să vă spun mai multe,
</p>
<p style="direction:ltr;">Căci albia răului nu poate cuprinde marea.49
        Mathnaví.
</p>
<p style="direction:ltr;">Căci misterul acestei rostiri este ascuns în tainiţa Marii Infailibilităţi50
        ‘Is.mat-i-Kubrá, atributul invariabil al Manifestării Divine. şi a fost depus în vistieria puterii. El este sanctificat mai presus decât giuvaerurile explicaţiei şi este dincolo de tot ceea ce limba cea mai subtilă ar putea spune.
</p>
<p style="direction:ltr;">Aici, uimirea este la mare preţ şi sărăcia absolută este esenţială. De aceea s-a spus: „Sărăcia este mândria Mea.”51
        Mahomed. Apoi din nou: „Sub cupola Sa de Slavă, Dumnezeu are un popor pe care îl ascunde sub veşmântul sărăciei strălucitoare.”52
        H.adíth. Aceştia sunt cei care văd cu ochii Lui, aud cu urechile Lui după cum stă scris în binecunoscuta legendă. 
</p>
<p style="direction:ltr;">Cât priveşte acest tărâm, există multe legende şi multe versete de importanţă generală şi particulară, dar două dintre ele vor fi suficiente pentru a da lumină oamenilor cu inima şi mintea întreagă. 
</p>
<p style="direction:ltr;">Prima dintre aceste afirmaţii este: „O, Servitorul Meu! Dă-mi ascultare şi te voi face asemenea Mie. Eu spun: &lt;Fii> şi aşa va fi, şi dacă tu vei spune &lt;Fii> aşa va fi...”
</p>
<p style="direction:ltr;">Iar a doua: „O, Fiu al lui Adam! Nu căuta prietenia nimănui până ce nu mă vei fi găsit pe Mine, şi ori de câte ori de Mine îţi va fi dor Mă vei găsi aproape de tine.”
</p>
<p style="direction:ltr;">Oricât de convingătoare au fost dovezile aduse aici şi oricât de minunate au fost aluziile, ele se referă doar la o singură literă, la un singur punct. „Aceasta a fost calea lui Dumnezeu… şi nici o schimbare nu vei găsi în calea lui Dumnezeu.”53
        Coran 33:62, 48:23.
</p>
<p style="direction:ltr;">Amintindu-mi de dumneata ţi-am scris această epistolă acum câtva timp şi deoarece la acea dată nu primisem nici o scrisoare din partea dumitale, am început cu câteva cuvinte de reproş. Acum noua dumitale misivă a spulberat acest simţământ şi M-a îndemnat să-ţi scriu. Să vorbesc despre dragostea Mea pentru Eminenţa voatră nu este necesar. „Dumnezeu este cel mai bun martor.!”54
        Coran 4:164. Cât pentru Eminenţa sa Seicul Muh.ammad – Dumnezeu cel Preamărit să-l binecuvânteze – mă voi mulţumi a cita doar următoarele două versete care rog să-i fie transmise:
</p>
<p style="direction:ltr;">Eu caut apropierea ta care-mi este mai scumpă decât Cerul;
</p>
<p style="direction:ltr;">Eu văd chipul tău, mai frumos decât grădina raiului.55
        Sa’dí.
</p>
<p style="direction:ltr;">Când am încredinţat acest mesaj de dragoste condeiului Meu, el a refuzat această povară şi a rămas fără de vlagă. Revenindu-i apoi puterile, el a grăit astfel: „Slăvit să fii Tu! Spre Tine mă întorc cu pocăintă, şi sunt primul dintre cei care cred”56
        Coran 7:140. Lăudat fie Dumnezeu, Stăpânul lumilor!
</p>
<p style="direction:ltr;">Altădată vom vorbi
</p>
<p style="direction:ltr;">Despre suferinţa şi chinul despărţirii;
</p>
<p style="direction:ltr;">Si vom scrie, în alt fel, 
</p>
<p style="direction:ltr;">Despre secretele iubirii – e mai bine aşa.
</p>
<p style="direction:ltr;">Lasă de o parte sângele şi larma şi toate celelalte,
</p>
<p style="direction:ltr;">Si nu mai vorbi nicicând despre <u>Sh</u>ams-i-Tabríz57
        Shams-i-Tabríz, un Sufi care a exercitat o mare influenţă asupra lui Jalálu’d-Dín Rúmí, îndreptându-i atenţia de la ştiinţă la misticism. O bună parte din scierile lui Rúmî îi sunt dedicate. Aceste rânduri sunt din Mathnaví.
</p>
<p style="direction:ltr;">Pacea fie cu tine şi cu toţi cei din jurul tău şi cu cei care ajung la tine.
</p>
<p style="direction:ltr;">Atât de dulce a fost cerneala încât ceea ce am scris mai înainte a fost mâncat de muşte. După cum spune Sa’dí: „Nu voi mai scrie de aici încolo, căci cuvintele mele au fost atât de dulci încât au atras muştele în jurul meu.”
</p>
<p style="direction:ltr;">Iar acum mâna nu mai poate scrie şi-Mi cere să Mă opresc. De aceea spun: „Slava Domnului tău, Stăpânul Măreţiei este deasupra a tot ceea ce se spune despre El.”58
        Coran 37:180.
</p>
</body>
</html>