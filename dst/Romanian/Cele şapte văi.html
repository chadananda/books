<!DOCTYPE html><html lang="en" dir="ltr">
<head>
    <meta charset="utf-8"/>
    <title>Title</title>

    <meta name="title" content="Title"/>
    <meta name="acronym" content=""/>
    <meta name="description" content=""/>
    <meta name="subject" content=""/>
    <meta name="language" content=""/>
    <meta name="created" content="2014-03-25T20:29:04"/>
    <meta name="modified" content=""/>
    <meta name="author" content=""/>
    <meta name="publisher" content="FFA"/>
    <meta name="publisher-url" content="firm-foundation.org"/>
    <meta name="original-language" content=""/>
    <meta name="translator" content=""/>

    <link rel="stylesheet" type="text/css" href="../_assets/global/base.css"/>
    <!-- <link rel='stylesheet' type='text/css' href='assets/{acronym}.css'> -->
</head>
<body>
<p>
Cele Sapte văi
</p>
<p>
În numele lui Dumnezeu, Cel Îndurător, Cel Milostiv.
</p>
<p>
Lăudat fie Dumnezeu, Cel care a făcut ca fiinta să apară din nefiinţă; a întipărit tainele preexistentei pe tableta omului; i-a dezvăluit ceea ce nu stia din misterele rostirii divine; a făcut din el o Carte Luminoasă pentru cei care au crezut şi s-au supus; a făcut ca el să fie martor la crearea tuturor lucrurilor în această epocă întunecată şi în ruină şi să vorbească de pe culmile eternităţii, în Templul cel Minunat1, cu un glas încântător; ca în cele din urmă orice om să poată mărturisi în sine însuşi, prin el însuşi, întru rangul Manifestării Stăpânului său, căci cu adevărat nu există alt Dumnezeu în afară de El şi pentru ca oricine să-si poată astfel, croi drumul spre apogeul realităţilor până când nu va mai putea contempla nimic, niciodată, decât dacă îl vede pe Dumnezeu. 
</p>
<p>
Aduc laudă şi slavă primei mări care s-a desprins din oceanul Esenţei Divine şi primei dimineţi care a strălucit la Orizontul Unicităţii şi primului soare care a răsărit pe Cerul Eternităţii şi primului foc care a fost aprins, de la Lampa Preexistenţei, în felinarul singularitătii: Cel care a fost Ah.mad în împărăţia celor slăviţi şi Mahomed în adunarea celor apropiaţi şi Mah.múd1
        
         Mahomed, Ah.mad şi Mah.múd sunt nume şi titluri ale Profetului derivate din verbul „a slăvi”. în lumea celor sinceri. „…oricum Îl vei invoca: în inimile celor cu profunzime El posedă cele mai desăvârşite nume”2
        Coran 17:110.. Asupra casei Sale şi a celor apropiaţi Lui fie o Pace deplină, trainică şi veşnică.
</p>
<p>
Apoi am plecat urechea la ceea ce a cântat privighetoarea cunoaşterii pe crengile pomului fiinţei tale şi am aflat ce a glăsuit porumbelul certitudinii pe ramurile frunzarului inimii tale. Citind scrisoarea ta, cu adevarat am inhalat mireasma pură a veşmântului iubirii tale si am ajuns să te întâlnesc cu adevărat. Si, deoarece am retinut afirmaţia ta cum că te-ai fi stins în Dumnezeu, în viata prin El şi în dragostea pentru cei iubiţi de Dumnezeu, pentru Manifestările Numelor Sale şi pentru Zorile Atributelor Sale – voi dezvălui pentru tine, de pe câmpiile slavei, dovezi sacre şi pline de strălucire pentru a te atrage spre curtea sfinţeniei, a apropierii şi a frumuseţii şi a te conduce spre un rang de unde nu vei mai vedea în creaţie nimic altceva decât Faţa Celui Preaiubit, a Celui Distins şi vei privi toate lucrurile create ca în ziua în care nimic nu fusese numit.
</p>
<p>
Despre aceasta a cântat privighetoarea unicităţii în grădina <u>Gh</u>aw<u>th</u>íyyih3
        Sermon de ‘Alí.. Ea spune: „Pe tableta inimii tale va răsări o scriere plină de tăinuitele mistere ale &lt;teme-te de Dumnezeu şi Dumnezeu îţi va da cunoaştere>4
        Coran 2:282., pasărea sufletului tău îşi va aminti de sfintele sanctuare ale preexistenţei şi se va înălţa pe aripile dorului din raiul &lt;mergi pe cărările bătătorite ale Stăpânului tău>5
        Coran 16:71. şi adună fructele comuniunii în grădinile lui &lt;mâncaţi, apoi, din toate fructele>6”.
</p>
<p>
O, prietene, pe viaţa Mea, dacă ar fi ca tu să gusti din aceste fructe ale grădinii înverzite de aceste inflorescente care cresc pe câmpiile cunoaşterii, în preajma Esenţei zorilor luminii în oglinzile numelor şi atributelor – dorul ţi-ar smulge din mâini frăiele răbdării şi retinerii, ti-ar cutremura sufletul cu lumina cea strălucitoare şi te-ar atrage din patria pământească spre lăcaşul ceresc, în Mijlocul Realităţii, înăltându-te spre un tărâm unde ai zburda prin aer aşa cum mergi pe pământ şi ai merge pe ape aşa cum alergi pe uscat. Fie, aşadar, ca eu şi tu şi oricine se ridică în raiul cunoaşterii şi a cărui inimă este împrospătată astfel, să se bucure deoarece vântul certitudinii a suflat asupra grădinii fiinţei sale dinspre Seba Celui Atotmilostiv.
</p>
<p>
Pacea fie cu cel care urmează Calea Cea Dreaptă!
</p>
<p>
Si mai departe: Stadiile care definesc călătoria drumetului, de la sălaşul pământesc spre patria cerească, sunt şapte. Unii le numesc Sapte Văi, alţii le numesc Sapte Oraşe. Se spune că atâta timp cât drumetul nu renunţă la sine şi nu trece prin toate aceste stadii nu va putea ajunge niciodată la oceanul apropierii şi uniunii şi nici nu va putea să bea din vinul cel nepretuit. Prima este:
</p>
<p>
Valea Căutării
</p>
<p>
Armasarul in această vale este răbdarea; fără răbdare, drumetul nu va ajunge nicăieri şi nu-şi va atinge ţinta. Niciodată nu trebuie să se lase descurajat; dacă ar fi să se străduiască timp de o sută de mii de ani fără să izbândească să zărească frumuseţea Prietenului, el tot nu ar trebui să fie şovăitor. Cei care caută Ka’bih-ul6
        Sanctuarul de la Mecca. Aici cuvântul înseamnă „ţel”. „pentru Noi” se vor bucura să afle vestea: „pe căile Noastre îi vom călăuzi.”7
        Coran 29:69: „Si pe cel care se va strădui, îl vom călăuzi pe căile noastre.”. Ei s-au pregătit ca în căutarea lor să slujească cu dârzenie şi, în fiecare clipă, să caute să părăsească câmpia nepăsării şi să ajungă pe tărâmul existenţei. Nici un lanţ nu-i va putea trage înapoi şi nici un sfat nu-i va putea opri din drumul lor. 
</p>
<p>
Se cuvine ca aceşti servitori să-şi purifice inima – care este izvorul comorilor divine – de orice prihană şi să întoarcă spatele oricărei imitaţii, să nu meargă pe urmele părinţilor şi strămoşilor lor şi să închidă si uşa prieteniei şi cea a duşmăniei în faţa tuturor oamenilor de pe pământ. 
</p>
<p>
În această călătorie, drumetul atinge o treaptă de unde va vedea toate lucrurile create rătăcind tulburate în căutarea Prietenului. Câţi de Iacov nu va vedea el căutându-l pe Iosif al lor; va zări mulţi îndrăgostiti alergând pentru a-l găsi pe Cel Multiubit; va fi martorul unei lumi pline de dor, în căutarea Celui Dorit. În fiece clipă, el descoperă un lucru însemnat şi în fiecare ceas un mister; căci el şi-a desprins inima de ambele lumi şi a pornit spre Ka’bih-ul7 Celui Preaiubit. La fiecare pas va primi ajutor de la Împărăţia Invizibilă şi ardoarea căutării sale se va înteţi.
</p>
<p>
Căutarea trebuie măsurată potrivit criteriului Majnúnului Iubirii8
        Ad literam Majnún înseamnă „nebun”. În folclorul arab şi persan este numele unui celebru amant a cărui iubită era Laylí, fiica unui prinţ arab. Era o poveste care a constituit tema multor poeme romantice persane, mai ales în cel scris de Ni z.ámí, 1188-1189. Ea simbolizează iubirea umană care se află la graniţa celei divine.. Se povesteşte că într-o zi l-au găsit pe Majnún cernind praful, în lacrimi. L-au întrebat: „Ce faci aici?” El a răspuns: „O caut pe Laylí”. Ei au strigat: „Vai ţie! Laylí este un spirit pur şi tu o cauţi în ţărână!” El a spus: „Eu o caut pretutindeni, poate o voi găsi undeva.”
</p>
<p>
Cu toate că în ochii celor înţelepţi să-l cauţi pe Domnul Domnilor în ţărână este o rusine, totusi aceasta este doar o mărturie a ardoarei căutării. „Oricine caută cu sârguinţă un lucru, îl va găsi.”9
        Proverb arab.
</p>
<p>
Adevăratul căutător nu urmăreşte altceva decât obiectul aspiraţiei sale şi îndrăgostitul nu are altă dorinţă decât uniunea cu iubita sa. Căutătorul nu-si va putea atinge ţelul nicidecum, dacă nu va renunta la toate lucrurile. Adică, la orice ar fi văzut, ar fi auzit şi ar fi înţeles, toate trebuie să nu mai existe pentru el, pentru ca să poată intra în împărăţia spiritului, care este Oraşul lui Dumnezeu. Dacă pe El îl căutăm este nevoie de strădanie; dacă vrem să bem din mierea reuniunii cu El este nevoie de ardoare şi dacă vom gusta din această cupă ne vom lepăda de lume.
</p>
<p>
În această călătorie, drumetul se va opri în toate ţările şi va locui în toate regiunile. Pe fiecare chip va căuta frumuseţea Prietenului; în fiecare ţară îl va căuta pe Cel Iubit. El se va bucura de compania oricui şi va căuta prietenia cu orice suflet pentru ca în cele din urmă să poată descoperi în vreun spirit taina Prietenului sau, să poată zări pe vreun chip frumuseţea Celui Iubit.
</p>
<p>
Si dacă, cu ajutorul lui Dumnezeu, în această călătorie el va găsi o urmă a Prietenului celui fără de urmă şi va inspira mireasma lui Iosif, cel de mult pierdut, adiând dinspre mesagerul divin10
        Se referă la povestea lui Iosif din Biblie şi din Coran., el va păsi în
</p>
<p>
Valea Iubirii
</p>
<p>
şi se va topi în focul iubirii. Deasupra acestui oraş se înalţă cerul extazului şi străluceşte soarele tanjirii, care iluminează întreaga lume, focul iubirii arde cu înflăcărare aici şi atunci când focul iubirii arde cu înflăcărare el pârjoleşte recolta raţiunii până la a o preface în cenuşă. 
</p>
<p>
Aici, drumetul nu mai este conştient de sine, nici de lucrurile din jurul lui. Nu vede nici ignoranţa, nici cunoaşterea, nici îndoiala, nici certitudinea; nu face deosebire între dimineaţa călăuzirii si noaptea erorii. El fuge atât de necredinţă cât şi de credinţă si pentru el otrava este un balsam; aşa precum ‘A t. t.ár11
        Farídu’d-Dín ‘At.t.ár (ca. 1150-1230 A.D) poet persan Sufi. spune:
</p>
<p>
Pentru necredincios, eroare – pentru credincios, credinţă;
</p>
<p>
Pentru inima lui ‘A t. t.ár, un atom al suferinţei Tale.
</p>
<p>
Armasarul prin această Vale este durerea si dacă nu va fi durere, călătoria nu se va sfârşi niciodată. Ajuns pe această treaptă îndrăgostitul nu are alt gând înafara Celui Preaiubit şi nu caută alt refugiu decât lângă Prieten. În orişice clipă, el este gata să-şi dea de o sută de ori viaţa pe cărarea Celui Iubit, la fiecare pas el este gata să-şi plece de o mie de ori capul la picioarele Celui Preaiubit.
</p>
<p>
O, Frate al Meu! Până ce nu vei intra în Egiptul iubirii, nu vei putea niciodată ajunge la Iosiful Frumuseţii Prietenului; şi până ce nu vei renunţa la vedere, asemenea lui Iacov, ochii finţei tale lăuntrice nu se vor putea niciodată deschide; şi atâta timp cât nu vei arde în focul iubirii, nu vei putea comunica niciodată cu Iubitul Dorinţei.
</p>
<p>
Un Îndrăgostit nu se teme de nimic şi nimic nu-l poate vătăma. Îl vei vedea îngheţând de frig în mijlocul focului şi uscat când va iesi din mare. 
</p>
<p>
Un îndrăgostit este cel care în focul iadului îngheaţă de frig;
</p>
<p>
Un ştiutor este cel care rămâne uscat în mare.12
        Poem mistic persan.
</p>
<p>
Iubirea nu primeste existenţă şi nu doreşte viaţă: Vede în moarte viaţă iar în ruşine caută glorie. Pentru a merita nebunia iubirii, omul trebuie să aibă un prinos de judecată sănătoasă; pentru a merita lanţurile Prietenului, el trebuie să fie plin de spirit. Binecuvântat este gâtul care este prins în laţul Său, ferice de capul care cade în ţărână pe cărarea iubirii Sale. De aceea, o, prietene, renuntă la tine pentru a-L putea găsi pe Cel Neasemuit, nu lua în seamă acest pământ pieritor pentru a-ţi putea căuta un cămin în cuibul din ceruri. Fii precum nimicul dacă vrei să aprinzi focul existenţei şi să fi îngăduit pe cărarea iubirii. 
</p>
<p>
Iubirea nu pune stăpânire pe un suflet viu, 
</p>
<p>
Soimul nu vânează un şoarece mort.13
        Poem mistic persan, vezi Cuvintele Tainice, nr. 7 din arabă. 
</p>
<p>
În orişice clipă iubirea dă foc lumii şi nimiceşte orice ţară în care îi flutură stindardul. În împărăţia sa vieţuirea nu are existenţă; iar pe domeniul său înţeleptul nu are autoritate. Leviatanul iubirii îl înghite pe stăpânul raţiunii şi îl distruge pe cel erudit. Ea bea cele şapte mări, dar setea inimii sale nu e potolită şi atunci spune: „Nu e mai mult?”14
        Coran 50:29. . Ea caută singurătatea şi se retrage din tot ce există pe lume.
</p>
<p>
Iubirea e străină atât de cer cât şi de pământ;
</p>
<p>
În ea sălăsluiesc şaptezeci şi două de nebunii.15
        Jalálu’d-Dín Rúmí (1207-1273 A.D.) Mathnaví. Jalalu’d-Din, numit Mawláná („Stapânul nostru”) cel mai mare poet persan Sufi şi întemeietorul ordinului dervişilor Mawlavi. 
</p>
<p>
Ea ţine în cătuşele sale miriade de victime şi a rănit cu săgeata sa miriade de înţelepţi. Ia aminte, tot ceea ce este roşu în lume se datorează mâniei sale şi întreaga paloare de pe feţele oamenilor este pricinuită de otrava sa. Ea nu cunoaşte alt remediu în afară de moarte şi nu se plimbă decât prin valea umbrei; şi totuşi, pe buzele îndrăgostitului veninul său este mai dulce ca mierea şi în ochii săi, propria-i nimicire este mai minunată decât o sută de mii de vieţi.
</p>
<p>
De aceea flăcările iubirii trebuie să mistuie vălurile egoului satanic pentru ca spiritul să fie purificat şi curăţat, pentru ca astfel să poată cunoaste rangul Stăpânului Lumilor.
</p>
<p>
Aprinde focul iubirii şi dă foc tuturor lucrurilor,
</p>
<p>
Apoi păşeşte în ţara celor care iubesc.16
        Dintr-o odă a lui Bahá’u’lláh. 
</p>
<p>
Si dacă, cu ajutorul lui Dumnezeu, îndrăgostitul va scăpa din ghiarele vulturului iubirii, el va intra în
</p>
<p>
Valea Cunoasterii
</p>
<p>
şi va trece de la îndoială la certitudine şi va părăsi întunericul iluziei pentru a fi călăuzit de lumina temerii de Dumnezeu. Ochii săi lăuntrici se vor deschide şi el va putea vorbi în intimitate cu Preaiubitul Său; va deschide poarta adevărului şi evlaviei şi va închide uşa închipuirilor deşarte. Pe această treaptă, el va accepta cu mulţumire hotărârile lui Dumnezeu; va privi războiul ca fiind pacea, iar în moarte va găsi tainele vieţii veşnice. Atât cu ochii lăuntrici cât şi cu cei fizici, el va vedea misterele învierii în împărăţiile creaţiei şi în sufletele oamenilor, şi cu o inimă neprihănită va afla înţelepciunea divină în nesfârşitele Manifestări ale lui Dumnezeu. În ocean, el va vedea o picătură, în picătură el va vedea tainele mării. 
</p>
<p>
Sparge inima atomului şi iată!
</p>
<p>
Înlăuntrul său vei găsi un soare.13
</p>
<p>
Drumetul prin această Vale nu vede în lucrarea Celui Adevărat nimic altceva decât providenţă neîndoielnică şi spune în orice clipă: „Nu poţi găsi nici un cusur creaţiei lui Dumnezeu cel Milostiv: Priveşte din nou: Vezi oare o singură imperfecţiune?”17
        Coran 67:3. El vede dreptatea în nedreptate, iar în dreptate, îndurare. În ignoranţă, găseşte cunoaşterea tăinuită, iar în cunoaştere, o înţelepciune neţărmurită. El sparge carcera trupului şi a pasiunilor şi se întovărăşeşte cu cei care sălăşluiesc pe tărâmul nepieritor. Se catără pe scara adevărului lăuntric şi se grăbeşte să ajungă la cerul semnificaţiei interioare. Navighează în arca lui „le vom arăta semnele noastre în toate tinuturile pământului şi în ei înşişi”19 şi călătoreşte pe marea lui „până ce va fi limpede pentru ei că (această Carte) este adevărul.”19 Si dacă nedreptatea îi va ieşi în cale, el va da dovadă de răbdare, iar dacă va întâlni mânia, el va răspunde cu dragoste.
</p>
<p>
A fost odată un îndrăgostit care a suspinat ani de-a rândul departe de iubita sa şi focul dorului l-a mistuit. Fiind stăpânit de iubire, inima lui si-a pierdut răbdarea, iar trupul său a fost vlăguit de viaţă; fără ea, viaţa i se părea zadarnică, iar timpul ce se scurgea îl sleia. Câte au fost zilele în care nu-şi mai găsea liniştea din cauza dorului; câte nopţi durerea de a fi departe de ea nu l-a ţinut treaz; trupul său ponosit ajunsese doar un suspin, rana inimii sale l-a transformat într-un strigăt de jale. Ar fi dat o mie de vieţi pentru a gusta o singură dată din cupa prezenţei ei; dar acest lucru nu era posibil. Doctorii nu cunoşteau nici un tratament pentru el si prietenii îl ocoleau; mai mult decât atât, medicii nu au nici un leac pentru cineva bolnav din dragoste, numai bunăvoinţa iubitei îl va putea izbăvi.
</p>
<p>
În cele din urmă, pomul dorului său a rodit fructul deznădejdii, iar focul speranţei sale s-a prefăcut în scrum. Apoi într-o noapte, obosit de viaţă, el a ieşit din casă şi s-a îndreptat spre piaţă. Dintr-o dată un paznic s-a luat după el. A început să alerge cu paznicul pe urmele lui; apoi au apărut alţi paznici închizându-i orice cale de scăpare. Atunci nenorocitul, strigând din adâncul inimii şi alergând în toate direcţiile, şi-a spus gemând: „Fără îndoială că acest paznic este ‘Izrá’íl, îngerul morţii mele care se grăbeşte să pună mâna pe mine sau poate este un prigonitor de oameni care vrea să-mi facă rău.” Picioarele l-au dus mai departe pe cel ce sângera din cauza săgeţii iubirii în timp ce inima sa suspina de durere. Astfel a ajuns la zidul unei grădini si cu mare trudă a reuşit să se catere pe el, căci era foarte înalt şi, nemaipăsându-i de viaţă, s-a lăsat să cadă în grădină.
</p>
<p>
Acolo el şi-a văzut iubita care, cu o lampă în mână, căuta un inel pe care îl pierduse. Si atunci când îndrăgostitul a cărui inimă tânjise de dor şi-a privit iubita plină de farmec, a suspinat adânc şi si-a împreunat mâinile în rugăciune, strigând: „O, Doamne! Dă Tu măretie paznicului, si bogăţie, şi o viaţă lungă. Căci paznicul a fost Gabriel care l-a călăuzit pe acest sărman; sau poate a fost Israfil care a dat viaţă acestui nefericit!”
</p>
<p>
Într-adevăr, aceste cuvinte erau sincere căci el a văzut o dreptate tăinuită în aparenta cruzime a paznicului şi a descoperit câtă îngăduintă este ascunsă sub văluri. Prin mânia sa, paznicul l-a călăuzit pe cel însetat din deşertul dragostei spre marea iubitei sale şi în adânca noapte a despărţirii, el a aprins lumina reîntâlnirii. El l-a îndrumat pe cel ce se afla departe, spre grădina apropierii, a condus un suflet în suferinţă spre vindecătorul inimii sale.
</p>
<p>
Acum, dacă îndrăgostitul ar fi cunoscut viitorul l-ar fi binecuvântat pe paznic de la bun început şi s-ar fi rugat pentru el si ar fi privit acea tiranie ca fiind dreptate; dar deoarece sfârsitul îi era necunoscut, el a gemut şi a plâns la început. Totusi, dat fiind că cei care călătoresc pe tărâmul cunoaşterii văd în început sfârşitul, ei văd si pacea în război şi prietenia în mânie.
</p>
<p>
Aceasta este starea călătorilor prin această Vale; dar oamenii din Văile superioare acesteia văd sfârşitul şi începutul ca fiind unul şi acelaşi; ba mai mult, ei nu văd nici început, nici sfârşit; pentru ei nu există nici „întâiul”, nici „ultimul”18
        Coran 57:3.. Mai mult decât atât, locuitorii oraşului nemuritor care se află pe tărâmul grădinii înverzite nu văd nici măcar „nici întâiul, nici ultimul”; ei evită tot ceea ce este întâiul şi resping tot ceea ce este ultimul. Deoarece ei au trecut peste lumile numelor şi au zburat, cu viteza fulgerului, dincolo de lumile atributelor. Aşa cum se spune: „Unitatea absolută exclude toate atributele”19
        Atribuit lui ‘Alí.. Ei şi-au stabilit reşedinţa la umbra Esenţei. 
</p>
<p>
În legătură cu aceasta, <u>Kh</u>ájih ‘Abdu’lláh20
        Seicul Abu Isma’il ‘Abdu’llah Ansari din Hirat (1006 – 1088) conducător Sufi, descendent al lui Abu Ayyub, tovarăş al Profetului. Cunoscut mai ales pentru Munajat (Rugi) şi Ruba’iyyat) Catrene. Ansar înseamnă „Cei ce ajută” sau tovarăşii lui Mahomed la Medina. - fie ca Dumnezeu, Cel Preamărit, să sfinţească spiritul lui mult iubit – a subliniat cu subtilitate şi a explicat în mod elocvent sensul lui „Călăuzeşte-ne pe calea cea dreaptă,”21
        Coran 1:5. care înseamnă: „Arată-ne calea cea dreaptă, adică, cinsteşte-ne cu dragostea Esenţei Tale pentru ca să fim eliberaţi de interesul pentru noi înşine şi de orice alt lucru în afară de Tine şi să devenim întru totul ai Tăi, să Te cunoaştem numai pe Tine, să Te vedem numai pe Tine şi să ne gândim numai la Tine.” 
</p>
<p>
Ba mai mult, ei sunt chiar mai presus de această treaptă căci s-a spus:
</p>
<p>
Iubirea este un văl între îndrăgostit şi cel iubit
</p>
<p>
Mai mult decât atât nu-mi este îngăduit să spun.16
</p>
<p>
În acest ceas, zorile cunoaşterii au răsărit, iar felinarele călătoriei şi pribegiei s-au stins.22
        Aceasta se referă la pribegia şi căutarea adevărului, călăuzite de „Luminile” conducătorilor Sufi. Bahá’u’lláh îi previne pe mistici că venirea Manifestării Divine în Ziua Sa face orice altă căutatare inutilă, aşa cum de altfel a spus si ‘Alí: „Stingeţi lămpasul dacă soarele a răsărit” – prin soare se întelege Manifestarea lui Dumnezeu în Ziua cea Nouă.
</p>
<p>
Tăinuite i-au fost acestea lui Moise
</p>
<p>
Deşi puternic şi luminat;
</p>
<p>
Atunci tu care nu ai aripi de loc 
</p>
<p>
Nu încerca să zbori.16
</p>
<p>
Dacă eşti un om al credinţei şi rugăciunii, înalţă-te pe aripile ajutorului Sufletelor Sfinte pentru ca să poti zări misterele Prietenului şi să atingi razele Celui Preaiubit. „Cu adevărat noi suntem ai lui Dumnezeu şi la El ne vom întoarce.”23
        Coran 2:151.
</p>
<p>
După ce va fi trecut prin Valea cunoaşterii, care este ultimul nivel al limitării, drumetul ajunge la
</p>
<p>
Valea Unitătii
</p>
<p>
şi va bea din cupa Absolutului şi va rămâne cu privirea pierdută asupra Manifestărilor Unicităţii. Pe această treaptă el străpunge vălurile pluralităţii, fuge de lumea cărnii şi se înalţă în cerul singurătăţii. Cu urechea lui Dumnezeu aude, cu ochiul lui Dumnezeu priveşte misterele creaţiei divine. El păşeşte în sanctuarul Prietenului şi ca un intim al Celui Iubit se bucură de cortul său. Din mâneca Absolutului, el întinde mâna adevărului; dezvăluie secretele puterii. El nu vede în el însuşi, nici nume, nici faimă, nici rang ci găseşte propria sa slavă în premărirea lui Dumnezeu. În propriul său nume, el vede numele lui Dumnezeu; pentru el „toate cântecele sunt cântece ale Regelui,”16 şi toate melodiile vin de la El. Se asează pe tronul lui „Spune, totul vine de la Dumnezeu”24
        Coran 4:80. şi se odihneşte pe covorul lui „Nu există putere sau autoritate decât în Dumnezeu.”25
        Coran 18:37.. El priveşte toate lucrurile cu ochiul unicităţii şi vede razele strălucitoare ale soarelui divin radiând - dinspre zorile Esenţei - peste toate lucrurile create precum si luminile singularităţii reflectându-se asupra întregii creaţii.
</p>
<p>
Este limpede pentru Eminenţa voastră că toate schimbările pe care drumetul le zăreste în diferitele etape ale călătoriei sale pe tărânul existenţei este rezultatul propriei sale închipuiri. Pentru ca semnificatia acesteia să fie pe deplin înteleasă ar trebui să dăm un exemplu: Să luăm de pildă soarele, deşi razele sale strălucesc la fel asupra tuturor lucrurilor, şi la porunca Regelui Manifestării îşi revarsă lumina asupra întregii creaţii, totusi, în fiecare loc el răsare şi-si revarsă lumina potrivit caracteristicilor locului respectiv. De exemplu, într-o oglindă el îşi reflectă propriul disc şi propria formă si aceasta datorită proprietătilor oglinzii; într-un cristal el face să apară focul, iar în alte lucruri apare doar efectul strălucirii lui şi nu întregul său disc. Totuşi, după cum poti observa şi tu, prin acest efect, în virtutea poruncii Creatorului, el se revarsă asupra fiecărui lucru potrivit proprietătilor acestuia.
</p>
<p>
În acelasi fel, culorile devin vizibile într-un obiect potrivit naturii acelui obiect. De pildă, într-un glob galben, razele devin galbene; într-un glob alb, razele sunt albe, iar într-unul roşu, razele vor fi roşii. Aşadar, aceste diferente nu se datorează radiaţilor luminii ci obiectului. Dacă un loc ar fi tinut departe de lumină printr-un zid sau acoperiş, el va fi întru totul lipsit de splendoarea luminii, iar soarele nu va străluci asupra lui. 
</p>
<p>
Tot la fel, unele suflete firave au restrâns tărâmurile cunoaşterii înlăuntrul zidurilor egoismului şi pasiunii, le-au înnourat cu ignoranţă şi orbire, despărtindu-se astfel de lumina soarelui esoteric şi de misterele Celui Veşnic Preaiubit; ele s-au îndepărtat de nepreţuita înţelepciune a Credinţei pure în Stăpânul Mesagerilor, au fost înlăturate din sanctuarul Celui Desăvârşit şi alungaţi din Ka’bihul splendorii. Iată ce au devenit oamenii din vremea aceasta. 
</p>
<p>
Si dacă o privighetoare26
        Aceasta se referă la Manifestarea lui Bahá’u’lláh. se înalţă departe de tărâna egoismului, îsi face cuib pe ramura trandafirului inimii şi, în melodii arabe şi dulci cânturi persane, vesteste misterele lui Dumnezeu – un singur cuvânt al acestora putând să readucă la o viaţă nouă trupurile celor morţi şi să reverse Duhul Sfânt asupra oaselor putrezite ale acestei existenţe – vei vedea cum o mie de ghiare ale invidiei, miriade de ciocuri ale urii gonesc după El străduindu-se din răsputeri să-L nimicească.
</p>
<p>
Într-adevăr, unui gândac mireasma dulce îi pare urât mirositoare si pentru omul bolnav de guturai un parfum plăcut nu înseamnă nimic. De aceea iată ce s-a spus pentru a-l călăuzi pe ignorant: 
</p>
<p>
Vindecă-ţi capul bolnav de guturai
</p>
<p>
Si în loc de acesta, inspiră suflul lui Dumnezeu.16
</p>
<p>
În concluzie deosebirea dintre obiecte a fost lămurită. De când drumetul a privit numai locul răsăritului – cu alte cuvinte, a văzut doar globurile multiplu colorate – si a zărit galben, si roşu, şi alb; de atunci conflictul a fost răspândit printre făpturi şi o negură întunecată izvorâtă din sufletele mărginite a ascuns lumea. Unii privesc razele luminii; altii au băut din vinul unicităţii şi aceştia nu văd nimic în afară de soarele însuşi.
</p>
<p>
Totusi, după ce trec de cele trei câmpii, întelegerea si cuvintele drumetilor diferă; si astfel semnul conflictului au apărut, în mod neîncetat, pe pământ. Unii sălăşluiesc pe câmpia unicităţii şi vorbesc despre această lume, alţii se află în tara limitării şi unii pe tărâmul egoismului şi iar, alţii sunt complet acoperiţi de văluri. Astfel ignoranţii acestei zile, care nu au parte de razele Frumuseţii Divine, îşi arogă anumite drepturi şi în toate timpurile şi în toate ciclurile se poartă cu oamenii mării unicităţii aşa cum ar merita să fie ei înşişi trataţi. „Dacă Dumnezeu ar pedepsi oamenii pentru faptele lor mârşave, n-ar mai rămâne nimic viu pe pământ! Dar El le acordă păsuire până la un termen stabilit…”27
        Coran 16:63.
</p>
<p>
O, Frate al Meu! O inimă pură este asemenea unei oglinzi; curăţ-o cu razele iubirii şi separării de tot ceea ce nu e Dumnezeu pentru ca adevăratul soare să se oglindească în ea şi să se arate în zorile dimineţii eterne. Atunci vei înţelege limpede sensul lui: „Nici pământul, nici cerul nu Mă cuprind, ci doar inima slujitorului Meu credincios.”28
        H.adíth, adică acţiune sau cuvinte atribuite în mod tradiţional profetului Mahomed sau unuia dintre sfinţii Imami. Si îţi vei lua viaţa în mâinile tale şi cu un dor nemărginit o vei pune la picioarele Celui acum Preaiubit.
</p>
<p>
Ori de câte ori Splendoarea Regelui, a Regelui Unicităţii se va aşeza pe tronul inimii şi sufletului, strălucirea ei va deveni vizibilă în fiecare mădular şi membru al trupului. Atunci misterul faimoasei tradiţii va sclipi din întuneric: „Un servitor vine spre mine, în rugăciune, până ce-i răspund; şi după ce i-am răspuns, eu devin urechea cu care aude…” Căci astfel Stăpânul casei a apărut în casa Lui şi toţi stâlpii locuinţei Sale oglindesc lumina Lui. Atât acţiunea cât şi efectul luminii vin de la Dătătorul de Lumină; astfel totul se mişcă prin El şi se înalţă prin voinţa Sa. Si acesta este izvorul din care beau cei apropiaţi de El, precum este scris: „Un izvor din care vor bea cei apropiaţi de Dumnezeu…”29
        Coran 83:28.
</p>
<p>
Ori ce ar fi, nu lăsati pe nimeni, să tălmăcească această rostire ca fiind un antropomorfism si nici să o privească ca pe o prăbusire a lumilor lui Dumnezeu în povârnisul făpturilor; şi nici Eminenţa voastră nu trebuie să ajungă la asemenea concluzii. Căci Dumnezeu, în Esenţa Sa, este sanctificat deasupra urcării sau coborârii, intrării şi ieşirii; El este şi a fost veşnic liber de toate atributele făpturilor omenesti şi aşa va rămâne în vecii vecilor. Nici un om nu L-a cunoscut vreodată; nici un suflet nu a găsit vreodată calea spre Fiinţa Sa. Toţi înţelepţii mistici s-au rătăcit în valea cunoaşterii Sale şi toţi sfinţii au pierdut cărarea încercând să înţeleagă Esenţa Sa. El este sanctificat deasupra înţelegerii celui înţelept şi mai presus decât cunoaşterea celui erudit! Calea este închisă, iar a o căuta este o împietate. Dovada Lui sunt semnele Sale; fiinta Lui este mărturia Sa.4
</p>
<p>
De aceea, cei care îndrăgesc chipul Celui Iubit au spus: „O, Tu, Cel a Cărui Esenţă singură arată calea spre Esenţa Lui şi Care eşti sanctificat deasupra oricărei asemănări cu creaturile Sale.”30 Cum ar putea nimicnicia absolută galopa pe tărâmul preexistenţei sau o umbră fugară să ajungă la soarele veşnic? Prietenul30
        Profetul Mahomed. a grăit: „Dar fără Tine nu Te-am fi putut cunoaşte,” iar Preaiubitul32 a spus: „şi nici n-am fi ajuns în prezenţa Ta.” 
</p>
<p>
Da, aceste afirmaţii făcute în legătură cu gradele cunoaşterii se referă la cunoaşterea Manifestărilor acelui Soare al Realităţii care îşi revarsă lumina asupra Oglinzilor. Splendoarea acestei lumini este în inimi, cu toate acestea ea este ascunsă sub vălurile simţurilor şi a condiţionării pământeşti asemeni unei lumânări într-o lanternă de fier şi numai atunci când lanterna va fi îndepărtată lumina lumânării va putea străluci.
</p>
<p>
În acelasi fel, doar atunci când inima ta se va lepăda de veşmintele iluziei, lumina unicităţii va deveni vizibilă.
</p>
<p>
Si atunci, este evident că nici măcar pentru raze nu există nici intrare, nici ieşire – şi cu atât mai puţin pentru acea Esenţă a Existenţei şi pentru acea Taină mult dorită. O, Frate al Meu, mergi pe aceste câmpii în spiritul căutării şi nu în cel al imitaţiei orbesti. Un adevărat călător nu va putea fi tinut în loc de vorbele usturătoare şi nici nu se va lăsa intimidat de avertismente aluzive.
</p>
<p>
Cum ar putea o perdea să-l despartă pe îndrăgostit de iubita lui?
</p>
<p>
Nici măcar zidul lui Alexandru nu-i poate despărţi!31
        H.áfiz.; Shamsu’d-Dín Muhammad, din Siraz, mort cca. 1389 A.D. Unul dintre cei mai mari poeti persani.
</p>
<p>
Multe sunt secretele, dar neştiutorii sunt miriade. Pentru a cuprinde taina Celui Multiubit volume întregi si n-ar fi de ajuns şi cu atât mai putin ar putea fi ea epuizată în aceste pagini, deşi n-ar fi nevoie decât de un cuvânt, de un semn. „Cunoaşterea este un singur punct dar ignoranţii l-au multiplicat.”30
</p>
<p>
Judecă în acelaşi fel si diferenţele dintre lumi. Cu toate că lumile divine sunt fără de sfârsit, unii vorbesc despre ele ca si cum ar fi patru: Lumea timpului (zamán), care are atât început cât şi sfârşit; lumea duratei (dahr) care are un început dar al cărei sfârşit nu a fost făcut cunoscut; lumea perpetuităţii (sarmad) a cărei început nu poate fi cunoscut, dar despre care se ştie că are un sfârşit; şi lumea eternităţii (azal) la care nu se vede nici începutul si nici sfârşitul. Deşi multe şi diferite sunt părerile asupra acestor aspecte, expunerea lor în amănunt ar fi obositoare. Totusi, unii au spus că lumea perpetuităţii nu are nici început, nici sfârşit şi au numit lumea eternităţii Empireul invizibil şi de nepătruns. Alţii le-au numit lumile Curţii Cereşti (Láhút), ale Cerului Empirean (Jabarút), ale Împărătiei Îngerilor (Malakút) şi ale lumii muritoare (Násút). 
</p>
<p>
Călătoriile pe cărarea iubirii sunt considerate a fi patru: De la făpturi spre Cel Adevărat; de la Cel Adevărat spre făpturi; de la făpturi spre făpturi; de la Cel Adevărat spre Cel Adevărat.
</p>
<p>
Numeroase sunt rostirile clar-văzătorilor mistici şi ale înţelepţilor din vremurile trecute pe care, deoarece nu îmi plac citatele lungi din vechile texte, nu le-am menţionat aici; căci citarea cuvintelor altora nu este decât învăţătură dobândită şi nu un dar divin. Ceea ce Noi am menţionat aici este doar din respect pentru ceea ce este familiar pentru oameni şi pentru a urma exemplul prietenilor. Mai departe, asemenea subiecte sunt dincolo de telul acestei epistole. Nu din mândrie renunţăm la a reda cuvintele lor, ci mai de grabă este vorba de o manifestare a înţelepciunii şi o dovadă de bunăvoinţă.
</p>
<p>
Dacă <u>Kh</u>i d.r a avariat, cu adevărat, vaporul pe mare,
</p>
<p>
În această greşeală erau cuprinse o mie de lucruri drepte.16
</p>
<p>
În mod diferit, acest Servitor se priveste pe sine Însusi ca pe o fiinţă pierdută, ca pe un nimic în fata unuia iubit de Dumnezeu şi cu mult mai puţin în prezenţa sfinţilor Săi. Slăvit fie Stăpânul Meu, Cel Preamărit! Mai mult decât atât, ţelul nostru este de a expune stadiile călătoriei drumetului şi nici decum să cităm afirmaţiile contradictorii ale misticilor.
</p>
<p>
Deşi a fost dat un scurt exemplu în ceea ce priveste începutul şi sfârşitul lumii relative, lumea atributelor, totusi, acum se va mai adăuga încă unul pentru ca înţelesul să fie pe deplin lămurit. Fie ca Eminenţa voastră să se gândească la sine însuşi; în relaţie cu fiul vostru sunteţi cel dintâi, în relaţie cu tatăl vostru, sunteţi cel din urmă. Prin înfătisarea vostră sunteţi expresia apariţiei puterii în pe tărâmurile creaţiei divine, prin fiinţa voastră lăuntrică dezvăluiti tainele ascunse ce sunt chezăşia divină depozitată în dumneavoastă. Aşadar noţiunile de cel dintâi şi cel din urmă, de înfătisare şi lăuntric sunt, în sensul la care ne-am referit, adevărate în ceea ce vă priveşte, pentru ca prin aceste patru stări care v-au fost conferite să înţelegeţi cele patru stări divine şi pentru ca privighetoarea inimii voastre să poată cânta pe toate ramurile trandafirului existenţei, fie ele vădite sau ascunse: „El este cel dintâi şi cel de pe urmă, Cel Decoperit şi Cel Ascuns…”32
        Coran 57:3. 
</p>
<p>
Datorită limitării umane aceste afirmaţii apartin sferei relativităţii. Pe când, cei care printr-un singur pas au depăşit lumea relativităţii şi limitării, sălăsluiesc în planul desăvârşit al Absolutului si, si-au aşezat cortul pe tărâmul autorităţii şi poruncii – au mistuit aceste relativităţi cu o singură scânteie şi au şters aceste cuvinte cu o singură picătură de rouă. Ei înoată în marea spiritului şi se înalţă în aerul sfânt al luminii. Si atunci, ce valoare au pe această câmpie cuvinte ca „cel dintâi” şi „cel de pe urmă” sau altele care au fost menţionate! Pe acest tărâm, cel dintâi este cel de pe urmă, iar cel de pe urmă este cel dintâi. 
</p>
<p>
Aprinde în sufletul tău un foc al iubirii
</p>
<p>
Si arde cu desăvârşire toate gândurile şi toate cuvintele.16
</p>
<p>
O, prietene, priveste-te pe tine însuţi: Dacă n-ai fi devenit părinte, dacă nu ţi s-ar fi născut un fiu, aceste cuvinte ţi-ar fi fost necunoscute. Uită deci, toate acestea ca să poţi învăţa la şcoala unicităţii sub îndrumarea Maestrului Iubirii, să te întorci la Dumnezeu si să te desprinzi de tărâmul interior al himerei33
        Aceasta se referă la idea Sufi despre planul interior, care în comparaţie cu Adevărul revelat, este ireal. pentru a ajunge la adevăratul tău rang si să sălăsluiesti sub umbra pomului cunoaşterii.
</p>
<p>
O, dragul meu! Renunţă la toate bogăţiile ca să poţi intra în curtea slăvită a bogăţiei şi smereşte-ţi trupul pentru ca să poţi bea din râul gloriei şi să pricepi întreg înţelesul poemelor pe care le-ai căutat.
</p>
<p>
Astfel s-a lămurit că etapele depind de imaginatia drumetului. În fiecare oraş, el va vedea o lume, în fiecare Vale, el va ajunge la un izvor, pe fiece câmpie va auzi un cântec. Dar şoimul cerului mistic are multe minunate cânturi ale spiritului în pieptul Lui şi pasărea persană păstrează în sufletul Său multe dulci melodii arabe; dar acestea sunt ascunse şi ascunse vor rămâne.
</p>
<p>
Dacă voi mai vorbi, multe minţi se vor rătăci,
</p>
<p>
Iar dacă voi scrie, multe condeie se vor rupe.16,34
        Aceasta se referă la Bahá’u’lláh Însuşi care încă nu îşi declarase misiunea. 
</p>
<p>
Pacea fie cu acela care încheie această preamărită călătorie şi îl urmează pe Cel Adevărat, urmând luminile călăuzirii.
</p>
<p>
Si, după ce a străbătut slăvitele plaiuri ale acestei peregrinări supreme, drumetul intră în
</p>
<p>
Valea Multumirii
</p>
<p>
În această Vale, el simte suflarea mulţumirii divine adiând dinspre câmpiile spiritului. A ars vălurile dorintei şi cu ochiul interior şi cu cel fizic, înăuntrul şi în afara tuturor lucrurilor el a înteles ziua lui: „Dumnezeu va răsplăti pe fiecare din preaplinul Său.”35
        Coran 4:129. De la durere, el va trece la fericire, de la suferinţă la bucurie. Mâhnirea şi jalea vor face loc desfătării şi încântării.
</p>
<p>
Deşi din afară, călătorii prin această vale par a sălăşlui în ţărână, lăuntric, ei sunt aşezaţi pe tronul înalt al sensului mistic; ei mănâncă din darurile infinite ale semnificaţiei interioare şi beau din vinurile alese ale spiritului.
</p>
<p>
Limba este incapabilă de a descrie aceste trei Văi, iar cuvintele sunt neputincioase în faţa lor. Condeiul nu poate pătrunde în acest ţinut, iar cerneala nu lasă decât o pată. Pe aceste plaiuri, privighetoarea inimii are alte cântece şi secrete care mişcă inima şi stârnesc tulburare în suflet, dar acest mister al înţelesului lăuntric poate fi şoptit doar de o inimă alteia, poate fi încredinţat numai de un suflet altuia.
</p>
<p>
Despre fericirea celor ce ştiu, o inimă poate vorbi doar altei inimi;
</p>
<p>
Nici un mesager nu o poate vesti, nici o misivă nu o poate cuprinde.33
</p>
<p>
Din slăbiciune păstrez tăcerea asupra multor lucruri,
</p>
<p>
Căci cuvintele mele n-ar putea să le pretuiască şi vorbirea mea ar fi neputincioasă.36
        Poem arab.
</p>
<p>
O, prietene, până ce nu vei intra în grădina acestor taine, nu vei putea gusta niciodată din vinul nemuritor al acestei Văi. Si dacă vei gusta din el, îţi vei feri ochii de toate celelalte lucruri şi vei bea din vinul mulţumirii; şi te vei desprinde de toate celelalte lucruri şi te vei lega de El, îţi vei da viaţa pe cărările Lui şi îţi vei sacrifica sufletul. În acest ţinut nu există nimic altceva pe care trebuie să uiţi. „Acolo era Dumnezeu şi nimic altceva pe lângă El.”30 Căci pe această câmpie, călătorul vede în toate lucrurile frumuseţea Prietenului. Până si în foc el vede chipul Celui Multiubit. În iluzie, el percepe secretul realităţii şi în atribute, el citeşte enigma Esenţei. Căci cu un singur suspin, el a mistuit vălurile şi cu o singură privire a pătruns prin toate învelişurile; cu un ochi scrutător, el priveşte noua făptură; cu o inimă lucidă, el percepe adevărurile subtile. Cuvintele: „Si am făcut vederea ta pătrunzătoare în această zi.”37
        Coran 50:21. sunt o mărturie suficientă.
</p>
<p>
După ce a străbătut plaiurile purei mulţumiri, drumetul ajunge la
</p>
<p>
Valea Uimirii
</p>
<p>
este aruncat în oceanul măreţiei şi în fiece clipă uimirea lui creşte. Acum, el vede sărăcia însăsi în bogăţie, iar esenţa libertăţii îi pare a fi neputinţă totală. Uneori amuţeşte în faţa frumuseţii Celui Atotslăvit; alteori este obosit de propria lui viaţă. Câţi arbori mistici au fost desrădăcinaţi de această furtună, câte suflete n-au fost răscolite de ea. În această Vale călătorul este cuprins de tulburare chiar dacă în ochii celui care şi-a atins ţelul asemenea minunăţii sunt pretioase şi mult îndrăgite. În fiecare clipă el vede o lume uluitoare, o nouă creaţie, si este din ce în ce mai uimit şi copleşit de veneraţie în faţa creatiei Stăpânului Unicităţii
</p>
<p>
O, Frate, cu adevărat, dacă ne gândim la fiecare lucru creat, vom fi martorii unui număr nesfârşit de înţelepciuni desăvârşite şi vom afla nenumărate adevăruri noi şi minunate. Visul este unul dintre fenomenele create. Gândiţi-vă câte taine sunt cuprinse în el, câte înţelepciuni adunate, câte lumi ascunse. Obsearvă cum, fiind adormit într-o casă cu uşile închise, dintr-o dată te găsesti într-un oraş îndepărtat în care ai intrat fără să-ţi mişti picioarele şi fără să te foloseşti de trupul tău; vezi fără a te sluji de ochii, auzi fără a te servi de urechi; vorbeşti fără să-ti folosesti limba. Si poate, după zece ani vei vedea în lumea materială chiar acele lucruri pe care le-ai visat în noaptea aceasta.
</p>
<p>
Multe din aspectele înţelepciunii, la care trebuie să cugetăm, sunt cuprinse în vis şi nimeni în afară de oamenii acestei Văi nu le poate înţelege adevărata profunzime. În primul rând, ce este această lume, în care fără a avea ochi, urechi, mână şi limbă le poti folosi pe toate? În al doilea rând, cum se poate ca în lumea materială să vezi astăzi cum un vis pe care l-ai avut acum zece ani în lumea somnului se împlineste? Gândeşte-te la deosebirea dintre aceste două lumi şi la misterele pe care le ascund pentru ca să poti ajunge la confirmarea divină, la descoperirile cereşti şi să poti intra în ţinuturile sfinţeniei.
</p>
<p>
Dumnezeu, Cel Preamărit, a adăpostit aceste semne în oameni pentru ca întăleptii să nu poată nega misterele vieţii de după moarte şi nici să minimalizeze ceea ce le-a fost promis. Căci unii, bizuindu-se doar pe raţiune, neagă tot ceea ce raţiunea nu poate cuprinde, cu toate acestea, minţile neputincioase nu vor putea niciodată pătrunde cele expuse mai sus, doar Inteligenţa Divină, Cea Suverană le poate înţelege.
</p>
<p>
Cum ar putea o minte neputincioasă cuprinde Coranul,
</p>
<p>
Sau, cum ar putea un păianjen prinde pasărea fenix în pânza sa?13
</p>
<p>
Toate aceste stări vor fi cunoscute în Valea Uimirii şi în fiece clipă, drumetul, fără să ostenească, va dori să cunoască mai multe. Astfel Stăpânul Celui Dintâi şi a Celui de pe Urmă, stabilind treptele contemplaţiei şi vorbind despre uimire, a spus: „O, Doamne, sporeşte uimirea mea în faţa Ta!”
</p>
<p>
Mai cugetă apoi la desăvârşirea făpturii umane şi la faptul că toate aceste câmpii şi ranguri sunt cuprinse şi tăinuite în ea.
</p>
<p>
Oare te consideri doar o formă firavă
</p>
<p>
Când în tine e cuprins întrg universul?38
        ‘Alí.
</p>
<p>
Apoi trebuie să ne străduim să distrugem natura animală pentru ca semnificaţia stării umane să poată iesi la lumină.
</p>
<p>
Tot la fel, Luqmán, care a băut din izvorul înţelepciunii şi a gustat din apele milostivirii, în dorinta lui de a explica fiului său, Nathan, problema învierii şi a morţii, a ales drept dovadă şi exemplu visul. Îi evocăm aici pentru ca, prin acest servitor umil, amintirea acelui tânăr din şcoala Unităţii Divine şi acelui bătrân, cunoscător al artei instruirii şi a Absolutului să nu piară. El a spus: „O, Fiule, dacă eşti în stare să nu dormi, atunci vei fi în stare să nu mori. Si dacă eşti în stare să nu te trezeşti din somn, atunci vei fi în stare să nu înviezi după ce vei muri.” 
</p>
<p>
O, prietene, inima este lăcaşul misterelor eterne, nu face din ea căminul unor capricii vremelnice; nu irosi comoara preţioasei tale vieţi de dragul unor valori lumeşti trecătoare. Tu vii din lumea sfinţeniei - nu-ţi lega inima de pământ; tu eşti un locuitor al curţii apropierii – nu fă din ţărână patria ta.
</p>
<p>
Pe scurt, nu există sfârşit în descrierea acestor trepte, dar din cauza suferinţelor pricinuite de oamenii de pe pământ acestui Slujitor, el nu mai doreşte să continue:
</p>
<p>
Povestea încă nu e terminată, dar eu nu mai simt nici un îndemn s-o închei –
</p>
<p>
Te rog iartă-mă.16
</p>
<p>
Condeiul geme, iar cerneala varsă lacrimi şi fluviul39
        De fapt: Jayhún, un râu în Turchestan. inimii se revarsă în valuri de sânge. „Nu ni se poate întâmpla nimic în afară de ceea ce Dumnezeu a hotărât pentru noi.”40
        Coran 9:51. Pacea fie cu acela care merge pe Calea cea Dreaptă!
</p>
<p>
După ce a escaladat înălţimile uimirii, drumetul va ajunge la
</p>
<p>
Valea Adevăratei Sărăcii si a Neantului Absolut
</p>
<p>
Această treaptă înseamnă uitarea de sine şi trăirea în Dumnezeu. Înseamnă a fi sărac în sine însuti şi bogat prin Cel Dorit. Aici prin sărăcie se înţelege a fi sărac în lucrurile lumeşti şi bogat în lucrurile ce ţin de lumea lui Dumnezeu. Căci atunci când adevăratul îndrăgostit şi prieten devotat ajunge în prezenţa Celui Preaiubit, frumuseţea scânteietoare a Celui Multiubit şi ardoarea din inima îndrăgostitului vor aprinde o văpaie care va mistui toate vălurile şi toate învelişurile. Într-adevăr, tot ceea ce posedă, de la inimă si până la piele va lua foc, astfel încât nu va mai rămâne nimic în afară de Prieten.
</p>
<p>
Când calităţile Celui dintru Început au fost revelate,
</p>
<p>
Moise a ars toate calităţile lucrurilor pământeşti.16
</p>
<p>
Cel care a ajuns până la această treaptă este purificat de tot ceea ce aparţine lumii. Astfel, nu mai are nici o importanţă dacă cei care au ajuns la oceanul prezenţei Sale nu mai posedă nimic din lucrurile mărginite ale acestei lumi efemere, fie ele bogăţii materiale sau păreri personale. Căci orice ar poseda făpturile ar fi îngrădit de propriile lor limitări şi tot ceea ce aparţine Celui Adevărat este prin aceasta sanctificat. Această rostire trebuie cumpănită bine pentru a-i se putea înţelege semnificaţia. „Într-adevăr, cei drepţi vor bea dintr-o cupă de vin călită la fântâna de camfor.”41
        Coran 76:5. Dacă interpretarea cuvântului „camfor” va deveni cunoscută, adevărata semnificaţie va fi evidentă. Aceasta este starea de sărăcie despre care s-a spus: „Sărăcia este slava Mea.”42
        Mahomed. Si sărăcia fizică si cea interioară are multe trepte şi semnificaţii despre care nu am considerat că este oportun să vorbesc aici; de aceea am păstrat aceste lucruri pentru o altă ocazie, potrivit voinţei lui Dumnezeu şi după cum va hotărî providenţa. 
</p>
<p>
Aceasta este câmpia pe care vestigiile tuturor lucrurilor (Kullu <u>Sh</u>ay’) călătorului sunt distruse iar la orizontul eternităţii apare din întuneric Chipul Divin şi sensul a „Tot ceea ce există pe pământ este trecător afară de chipul Stăpânului tău…”43
        Coran 55: 26,27. va fi dezvăluit.
</p>
<p>
O, prietenul Meu, ascultă cu inima şi sufletul cântecele spiritului şi păstrează-le cu sfinţenie ca pe ochii din cap. Căci înţelepciunea cerească – asemenea norilor primăverii - nu se va revărsa în veci de veci asupra inimilor oamenilor; şi deşi harul Celui Atotmărinimos este nesfârşit şi nu va înceta niciodată, fiecărei vremi şi fiecărei ere îi este destinată o anumită parte şi îi este rezervat un prinos într-o măsură dată. „Pentru că nu există nimic în afară de ceea ce se găseste în rezervele Noastre; şi din această rezervă Noi trimitem jos pe pământ o măsură stabilită.”44
        Coran 15: 21. Norul milosteniei Celui Preaiubit se revarsă numai asupra grădinii spiritului şi acordă acest dar numai în anotimpul primăverii. Celelalte anotimpuri nu au parte de acestă binecuvântare preamărită, iar pământul neroditor nu se bucură de o asemenea favoare.
</p>
<p>
O, Frate! Nu toate mările au perle; nu toate ramurile vor înflori si nici privighetoarea nu se va aşeza pe oricare dintre ele pentru a cânta. Aşadar, înainte ca privighetoarea paradisului mistic să revină în grădina lui Dumnezeu şi razele dimineţii divine să se întoarcă la Soarele Adevărului – străduieşte-te ca în acest morman de colb al lumii muritoare, să poţi prinde o adiere înmiresmată din grădina veşnică şi să trăieşti pentru totdeauna în umbra oamenilor din acest oraş. Si când vei fi atins această treaptă care este cea mai înaltă, acestă câmpie care este cea mai măreaţă, atunci îl vei vedea pe Cel Preaiubit si vei uita de toate celelalte.
</p>
<p>
Cel Preaiubit străluceşte pe porţi şi ziduri, 
</p>
<p>
Fără a fi acoperit, O, voi oameni vizionari.16
</p>
<p>
Acum ai părăsit picătura de viaţă şi ai venit la oceanul Dătătorului de Viaţă. Acesta este scopul pe care l-ai urmărit. Dacă va fi voia Domnului, îl vei atinge.
</p>
<p>
În acest oraş, până si vălurile luminii vor fi sfâşiate şi vor pieri. „Frumuseţea Lui nu are alt văl decât lumina, Chipul Său nu este acoperit decât de revelaţie.”30 Ce curios, în timp ce Preaiubitul este la fel de vizibil ca soarele, nepăsătorii tot mai aleargă după lucruri zornăitoare şi după metale nepreţioase. Într-adevăr, intensitatea revelaţiei Sale L-a acoperit şi preaplinul strălucirii Sale L-a ascuns. 
</p>
<p>
El a strălucit asemenea soarelui, 
</p>
<p>
Dar vai, El a venit în oraşul orbilor!16
</p>
<p>
În această Vale, drumetul lasă în urma sa etapele „unicităţii Existenţei şi ale Manifestării”45
        Panteism, o doctrină Sufi derivată din formula: „Numai Dumnezeu există; El este în toate lucrurile şi toate lucrurile sunt în El.” şi ajunge la o unicitate care este sanctificată mai presus de ele. Nici prin cuvinte şi nici prin argumente, doar prin extaz poate fi înţeleasă această temă şi doar acela care a poposit pe această treptă a călătoriei şi a simţit o adiere dinspre ţara-grădină ştie despre ce vorbim Noi.
</p>
<p>
În toate aceste călătorii, drumeţului nu îi este îngăduit să se abată nici cât un fir de păr de la „Lege”, căci acesta este, cu adevărat, secretul „Cărării” şi rodul Pomului „Adevărului”; şi în toate aceste etape el trebuie să se prindă de poalele hainei ascultării de porunci şi să se ţină strâns de coarda abaterii de la lucrurile interzise pentru a fi hrănit din cupa Legii şi a afla tainele Adevărului.46
        Aceasta se referă la cele trei stadii ale vieţii Sufi: 1. Sharí’at sau Legile Religioase; 2. T.aríqat sau cărarea drumetului mistic în căutarea Celui Adevărat; acest stadiu include şi anahoretismul. 3. H.aqíqat sau Adevărul care pentru Sufi este ţinta călătoriei pe tot parcursul celor trei stadii. Aici Bahá’u’lláh ne învaţă cum, contrar credinţei anumitor Sufi care atunci când sunt în căutarea Adevărului se consideră mai presus de orice lege, supunerea faţă de Legile Religiei este esenţială.
</p>
<p>
Dacă vreuna dintre rostirile acestui Slujitor nu vor fi înţelese sau vor duce la confuzii, El trebuie întrebat din nou pentru ca să nu rămână nici o îndoială şi înţelesul să fie limpede cum este chipul Celui Preaiubit scânteind dinspre „Treapta Slăvită. ”47
        Maqám-i-Mah.múd, Coran 17:81.
</p>
<p>
În lumea timpului aceste călătorii sunt fără de sfârşit, însă drumetul care a fost eliberat – dacă confirmarea cea tăinuită coboară asupra lui şi Protectorul Credintei îl ajută – poate parcurge aceste şapte etape în şapte paşi, ba nu, chiar în şapte suflări sau poate chiar într-una singură dacă Dumnezeu vrea şi doreşte acest lucru. Aşa cum este scris „El acordă milostivirea Sa slujitorilor Săi după cum este dorinta Lui.”48
        Coran 2:84. 
</p>
<p>
Cei care se înalţă în cerul unicităţii şi ajung la oceanul Absolutului, privesc acest oraş – care este treapta trăirii în Dumnezeu – ca fiind limita extremă a învătatilor mistici şi cea mai îndepărtată patrie a celor care iubesc. Dar pentru această Fiinţă efemeră a oceanului mistic, treapta aceasta este prima poartă a citadelei inimii, cu alte cuvinte, este prima intrare a omului în oraşul inimii; iar inima este înzestrată cu patru trepte, care ar putea fi explicate dacă s-ar găsi o inimă apropiată.
</p>
<p>
Atunci când condeiul a încercat să descrie această treaptă
</p>
<p>
El s-a rupt în bucăţi, iar pagina a fost sfâşiată.13
</p>
<p>
Salám!49
        „Pace” Acest cuvânt este folosit pentru a încheia o lucrare.
</p>
<p>
O, prietenul Meu! Mulţi câini au urmărit această gazelă a deşertului unicităţii; multe ghiare s-au înfipt în acest sturz din grădina eternă. Corbi nemiloşi pândesc această pasăre din grădina lui Dumnezeu, iar vânătorul invidios hăituieşte acest cerb de pe pajiştea iubirii. 
</p>
<p>
O, Seicule! Fă ca eforturile tale să fie o sticlă care să protejeze această flacără împotriva vântului duşmănos; în fapt, această lumină doreşte doar să ardă în lampa Domnului şi să strălucească în globul spiritului! Căci capul înălţat în dragoste de Dumnezeu va cădea, fără îndoială, răpus de sabie şi viaţa aprinsă de dor va fi, în mod sigur, jertfită iar inima care îşi aminteşte de Cel Preaiubit va fi plină de sânge. Cât de bine s-a spus:
</p>
<p>
„Trăieşte desprins de iubire, căci însăşi pacea ei este chin;
</p>
<p>
Începutul ei este suferinţă, sfârşitul ei este moartea.38
</p>
<p>
Pacea fie cu acela care merge pe Cărarea Cea Dreaptă! 
</p>
<p>
******
</p>
<p>
Gândurile pe care le-ai exprimat cu referire la interpretarea speciei comune a pasării numite în limba persană Gunji<u>sh</u>k (vrabie) au fost luate în considerare.50
        Cele cinci litere care formează acest cuvânt în persană sunt: G, N, J, SH, K adică : Gáf, Nún, Jím, Shín, Káf. Se pare că adevărurile mistice îţi sunt binecunoscute. Dar pe fiecare treaptă, fiecărei litere îi este dat un anumit sens propriu treptei respective. Într-adevăr, drumetul găseşte în fiecare nume o taină şi în fiecare literă un mister. Într-un anumit sens, aceste litere se referă la sfinţenie.
</p>
<p>
Káf sau Gáf (K sau G) se referă la Kuffi („liber”), adică: „Eliberează-te de ceea ce doreşte pasiunea ta; apoi îndreaptă-te spre Stăpânul tău.” 
</p>
<p>
Nún se referă la Nazzih („purifică”), adică: „Purifică-te de toate în afară de El pentru ca să-ţi poti da viaţa din iubire pentru El.”
</p>
<p>
Jám este Jánib („retrage-te”), adică: „Retrage-te de la pragul Celui Adevărat dacă încă mai ai atribute lumeşti.”
</p>
<p>
<u>Sh</u>ín este U<u>sh</u>kur („mulţumeşte”), - „Mulţumeşte Stăpânului tău pe pământul Său pentru ca El să te poată binecuvânta în cerul Său; cu toate că în lumea unicităţii acest cer este unul şi acelaşi cu pământul Său,”
</p>
<p>
Káf se referă la Kuffi, adică: „Eliberează-te de veşmintele limitărilor pentru ca să poţi cunoaşte ceea ce nu ai cunoscut despre treptele Sfinţeniei.”51
        Acest citat ca şi cele precedente sunt din învăţăturile Islamului. 
</p>
<p>
Dacă ar fi să-ti pleci urechea la melodiile acestei Păsări52
        Aceasta este o referire, în stilul tradiţional persan, la Bahá’u’lláh Însuşi. muritoare atunci ai alege pocalul nemuritor şi ai renunţa la orice cupă pieritoare.
</p>
<p>
Pacea fie cu aceia care merg pe Cărarea Cea Dreaptă! 
</p>
</body>
</html>