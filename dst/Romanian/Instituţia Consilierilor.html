<!DOCTYPE html><html lang="en" dir="ltr">
<head>
    <meta charset="utf-8"/>
    <title>Title</title>

    <meta name="title" content="I n s t i t u ţ i a C o n s i l i e r i l o r"/>
    <meta name="acronym" content=""/>
    <meta name="description" content=""/>
    <meta name="subject" content=""/>
    <meta name="language" content=""/>
    <meta name="created" content="2001-08-02T10:26:00"/>
    <meta name="modified" content=""/>
    <meta name="author" content="Unknown"/>
    <meta name="publisher" content="FFA"/>
    <meta name="publisher-url" content="firm-foundation.org"/>
    <meta name="original-language" content=""/>
    <meta name="translator" content=""/>

    <link rel="stylesheet" type="text/css" href="../_assets/global/base.css"/>
    <!-- <link rel='stylesheet' type='text/css' href='assets/{acronym}.css'> -->
</head>
<body>
<p>
]
</p>
<p>
<b>I n s t i t u ţ i a C o n s i l i e r i l o r</b>
</p>
<p>
UN DOCUMENT PREGĂTIT DE
</p>
<p>
<b>CASA UNIVERSALĂ A DREPTĂŢII</b>
</p>
<p>
CENTRUL MONDIAL BAHA’Í
</p>
<p>
2001
</p>
<p>
© <b>C</b>ASA <b>U</b>NIVERSALĂ A <b>D</b>REPTĂŢII 2001
</p>
<p>
<b>CUPRINS</b>
</p>
<p>
I n t r o d u c e r e
</p>
<p>
Au trecut mai mult de trei decenii de la întemeierea, în 1968, a Corpurilor Continentale ale Consilierilor. În acest timp instituţia a acumulat o nepreţuită experienţă şi influenţa ei este simţită tot mai puternic peste tot în lumea bahá'i. Ocuparea de către Centrul Internaţional de Propovăduire a sediului lui pe Muntele Carmel oferă o ocazie propice pentru a fi publicat un document care descrie modul de operare al instituţiei Consilierilor. Prin urmare, noi am pregătit un rezumat al călăuzirii oferite anterior cu privire la acest subiect, care sperăm că va spori înţelegerea prietenilor nu doar despre responsabilităţile Consilierilor şi ale auxiliarilor lor, dar şi a procedurilor Ordinii Administrative în general. 
</p>
<p>
Documentul constă în două părţi. În prima, oferim o privire de ansamblu a diferitelor componente ale instituţiei şi îndatoririle lor. Cea de-a doua parte este o listă de enunţuri adresate aspectelor specifice ale funcţionării instituţiei. 
</p>
<p>
Ordinea Administrativă concepută de Bahá'u'lláh îşi realizează scopul divin poruncit printr-un sistem de instituţii, fiecare având definită sfera ei de acţiune. Corpul administrativ central al acestei Ordini este Casa Universală a Dreptăţii, ai cărei termeni de referinţă sunt Cuvântul revelat al lui Bahá'u'lláh împreună cu interpretările şi expunerile lui 'Abdu'l-Bahá şi ale Păzitorului. Sub călăuzirea ei, autoritatea legislativă, executivă şi judiciară asupra problemelor comunităţii bahá'i este exercitată de către Adunările Spirituale Locale şi Naţionale. Această autoritate este exercitată de asemenea şi de Consilii Regionale, comitete şi alte agenţii înfiinţate de aceste Instituţii, în măsura autorităţii delegate în acest fel. 
</p>
<p>
Împreună cu autoritatea investită în corpurile corporative alese pentru a lua decizii obligatorii pentru comunitate, există influenţa morală, spirituală şi intelectuală pe care Ordinea Administrativă o exercită atât asupra vieţilor credincioşilor cât şi asupra muncii instituţiilor Credinţei. Această influenţă dobândeşte un caracter special prin serviciile întreprinse de către acele persoane care sunt numite în rangul înalt de Consilieri şi de către reprezentanţii lor. Mai specific, Consilierii Continentali şi membrii Corpului Auxiliar şi asistenţii lor sunt însărcinaţi cu funcţii privitoare la protecţia şi propagarea Credinţei. În îndeplinirea îndatoririlor lor, Consilierii Continentali primesc călăuzire de la Centrul Internaţional de Propovăduire, o instituţie al cărei mandat este global şi care funcţionează în strânsă apropiere cu Casa Universală a Dreptăţii.
</p>
<p>
Acţionând în rolurile lor respective, cele două instituţii, ale Consilierilor şi ale Adunărilor Spirituale, împărtăşesc responsabilitatea pentru protecţia şi propagarea Credinţei. Interacţiunea armonioasă dintre ele asigură fluxul constant al călăuzirii, dragostei şi încurajării către credincioşi şi învigorează străduinţele individuale şi colective ale acestora pentru progresul Cauzei. Valoarea unor astfel de acţiuni este subliniată de cuvintele Păzitorului, dintr-o telegramă datată 4 iunie 1957, referindu-se în acel timp la Mâinile Cauzei şi Adunările Spirituale Naţionale: "SECURITATEA PREŢIOASEI CREDINŢE, OCROTIREA SĂNĂTĂŢII SPIRITUALE A COMUNITĂ-ŢILOR BAHA'I, VITALITATEA CREDINŢEI MEMBRILOR EI INDIVIDUALI, FUNCŢIONAREA ADECVATĂ A INSTITUŢIILOR EI LABORIOS ÎNĂLŢATE, PRODUCEREA DE REZULTATE DE CĂTRE ÎNTREPRINDERILE MONDIALE, ÎMPLINIREA SUPREMULUI EI DESTIN, TOATE DEPENDENTE DIRECT DE ÎNDEPLINIREA CUM SE CUVINE A GRELELOR RESPONSABILITĂŢI ACUM AŞEZATE PE UMERII MEMBRILOR ACESTOR DOUĂ INSTITUŢII..."
</p>
<p>
Eliberaţi de acele funcţii administrative desemnate corpurilor alese, Consilierii şi membrii Corpului Auxiliar sunt capabili să îşi concentreze energiile asupra sarcinii de a promova respectarea principiilor Credinţei de către bahá'i individuali, instituţii bahá'i şi comunităţile bahá'i. Înţelegerea de către ei a Învăţăturilor, împreună cu înţelepciunea care vine din experienţa câştigată pritr-o strânsă implicare în multele aspecte ale activităţii bahá'i, îi califică în mod special pentru a oferi sfaturi care ajută munca corpurilor alese. Mai mult, faptul că ei ocupă un rang mai înalt decât cel al Adunărilor Spirituale Naţionale asigură că ei sunt informaţi în mod adecvat şi că Adunările Spirituale acordă consideraţia cuvenită sfatului şi recomandărilor lor. Procesele administrative ale Credinţei nu privesc doar chestiuni judiciare, legi şi regulamente, şi programe care direcţionează acţiunea, dar, de asemenea, cuprind acele măsuri care trezesc în prieteni un răspuns din toată inima şi le canalizează energiile. Consilierii şi auxiliarii lor conferă importanţă asupra tuturor unor astfel de procese administrative prin capacitatea lor ca persoane de o devoţiune dovedită şi cu spirit consacrat. În mod similar, ei joacă un rol vital în încurajarea prietenilor şi în stimularea iniţiativei individuale, a diversităţii şi libertăţii de acţiune. Prin eforturile lor, ei se străduiesc să păşească pe urmele Mâinilor Cauzei, cărora 'Abdu'l-Bahá le-a adresat chemarea de a "răspândi Miresmele Divine, a edifica sufletele oamenilor, a promova învăţarea, a îmbunătăţi caracterul tuturor oamenilor şi de a fi, în toate timpurile şi în orice condiţii, sanctificaţi şi detaşaţi de lucruri lumeşti."
</p>
<p>
CASA UNIVERSALĂ A DREPTĂŢII
</p>
<p>
1 ianuarie 2001
</p>
<p>
c o n s I l i e r i i i n t e r n a ţ i o n a l i Ş i
</p>
<p>
c o n t i n e n t a l i Ş i a u x i l i a r i i l o r 
</p>
<p>
<b>P</b>ERSPECTIVE <b>I</b>STORICE
</p>
<p>
Instituţia Mâinilor Cauzei lui Dumnezeu a fost creată de către Bahá'u'lláh şi definită oficial şi întemeiată de 'Abdu'l-Bahá în "Voinţa şi Testamentul" Său. Sub călăuzirea Păzitorului au fost elucidate şi elaborate funcţiile instituţiei. La timpul cuvenit, Shoghi Effendi a înfiinţat Corpurile Auxiliare pentru Protecţia şi Propagarea Credinţei pentru a servi muncii Mâinilor Cauzei şi a asigura că influenţa lor vitală va pătrunde întreaga comunitate bahá'i. 
</p>
<p>
Odată cu moartea lui Shoghi Effendi şi concluzia Casei Universale a Dreptăţii că nu putea legifera numirea în continuare a unor Mâini ale Cauzei, a devenit necesar pentru ea să elaboreze un mijloc de a extinde în viitor funcţiile cruciale de protecţie şi propagare investite în aceşti oficiali de rang înalt ai Credinţei. Primul pas în această dezvoltare a fost făcut în noiembrie 1964 când Casa Universală a Dreptăţii a clarificat relaţiile ei cu Mâinile Cauzei declarând că "responsabilitatea pentru chestiunile de politică generală afectând instituţia Mâinilor Cauzei, care a fost exercitată iniţial de către iubitul Păzitor, aparţine acum Casei Universale a Dreptăţii, ca instituţie supremă şi centrală a Credinţei, către care toţi trebuie să se întoarcă". De asemenea, în acel timp a fost sporit numărul membrilor Corpului Auxiliar, şi Mâinile Cauzei din fiecare continent au fost chemate să numească unul sau mai mulţi membri ai Corpurilor lor Auxiliare să acţioneze în capacitate executivă din partea lor şi în numele lor.
</p>
<p>
În iunie 1968 au fost înfiinţate Corpurile Continentale ale Consilierilor. Această importantă decizie a fost însoţită de mai multe extinderi ale muncii Mâinilor Cauzei: serviciile acelor Mâini ale Cauzei care fuseseră repartizate unor continente au devenit mondiale, fiecare Mână a Cuzei acţionând individual în legătură directă cu Casa Universală a Dreptăţii; Mâinile Cauzei au încetat să fie responsabile cu orientarea Corpurilor Auxiliare, care au devenit instituţii auxiliare ale Corpurilor Continentale ale Consilierilor; Mâinilor Cauzei locuind în Ţara Sfântă li s-a dat sarcina de a acţiona ca legătură între Casa Universală a Dreptăţii şi Corpurile Consilierilor; şi legăturile de muncă dintre Mâinile Cauzei şi Corpurile Consilierilor s-au clarificat. A fost de asemenea făcută referire la întemeierea viitoare a unui centru internaţional de propovăduire de către Casa Universală a Dreptăţii, cu asistenţă din partea Mâinilor Cauzei locuind în Ţara Sfântă. Centrul Internaţional de Propovăduire a fost întemeiat în iunie 1973. În acelaşi an membrii Corpului Auxiliar au fost autorizaţi să numească asistenţi.
</p>
<p>
Existenţa instituţiei Mâinilor Cauzei şi, ulterior, a Consilierilor, cuprinzând indivizi care joacă un rol vital în promovarea intereselor Credinţei, dar care nu au nici o autoritate legislativă, executivă sau judiciară, şi care sunt complet lipsiţi de funcţii preoţeşti sau de dreptul de a face interpretări autoritare, este o trăsătură a administraţiei bahá'i neîntâlnită în religiile trecutului. Bahá'u'lláh şi, după El, 'Abdu'l-Bahá au investit atât instituţiile alese ale Credinţei cât şi anumite persoane desemnate, cu funcţii de protecţie şi propagare.
</p>
<p>
Referindu-se la Centrul Internaţional de Propovădire, Casa Universală a Dreptăţii a declarat că întemeierea acesteia este rodul muncii Mâinilor Cauzei cu reşedinţa în Ţara Sfântă. Centrul de Propovăduire este însărcinat cu munca de coordonare, stimularea şi direcţionarea activităţilor Corpurilor Continentale ale Consilierilor şi acţionează ca agent de legătură între ele şi Casa Universală a Dreptăţii.
</p>
<p>
În constituţia Casei Universale a Dreptăţii se enunţă:
</p>
<p>
Instituţia Corpurilor Continentale ale Consilierilor a fost înfiinţată de către Casa Universală a Dreptăţii pentru a extinde în viitor funcţiile specifice de protecţie şi propagare conferite asupra Mâinilor Cauzei lui Dumnezeu. Membrii acestor Corpuri sunt numiţi de către Casa Universală a Dreptăţii. 
</p>
<p>
În acelaşi document sunt descrise cele două Corpuri Auxiliare întemeiate iniţial de iubitul Păzitor: 
</p>
<p>
În fiecare zonă vor fi doi membri ai Corpului Auxiliar, unul pentru protecţie şi unul pentru propagarea Credinţei, numărul acestor membri va fi stabilit de către Casa Universală a Dreptăţii. Membrii acestor Corpuri Auxiliare vor servi sub călăuzirea Corpurilor Continentale ale Consilierilor şi vor acţiona ca şi reprezentanţii, asistenţii şi sfătuitorii lor. 
</p>
<p>
<b>C</b>ENTRUL <b>I</b>NTERNAŢIONAL DE <b>P</b>ROPOVĂDUIRE
</p>
<p>
Centrul Internaţional de Propovăduire are nouă membri numiţi ca şi Consilieri Internaţionali de către Casa Universală a Dreptăţii dintre toţi credincioşii adulţi din lume pentru un termen de cinci ani, fiecare termen începând pe data de 23 mai imediat următoare Convenţiei Internaţionale Bahá'i. Mâinile Cauzei lui Dumnezeu au fost membrii permanenţi ai Centrului de Propovăduire încă de la înfiinţarea acesteia.
</p>
<p>
Munca Centrului de Propovăduire este în mod esenţial corporativă în caracterul ei. Responsabilităţile îl îndeamnă să servească ca o sursă de informare şi analiză pentru Casa Universală a Dreptăţii, şi să furnizeze călăuzire şi resurse Consilierilor Continentali. I se cere să fie pe deplin informat despre situaţia Cauzei din toate părţile lumii, şi să fie atent la posibilităţile de expansiune a Credinţei, de consolidare a instituţiilor ei şi de dezvoltare a vieţii bahá'i de comunitate. Trebuie să analizeze aceste posibilităţi în relaţie cu planurile globale, anticipând nevoile mondiale şi asigurând că resursele necesare devin disponibile comunităţilor naţionale. În acest context, el dă o atenţie specială dezvoltării resurselor umane, ajutând comunităţile să-şi sporească capacitatea de a înzestra un număr de credincioşi posibil în creştere cu perspective spirituale, cunoaşterea Credinţei şi talente şi abilităţi de serviciu.
</p>
<p>
Centrul Internaţional de Propovăduire este investit cu mandatul de a veghea asupra securităţii şi de a asigura protecţia Credinţei lui Dumnezeu. El trebuie să investigheze toate cazurile de spargere incipientă a Legământului -- întrebuinţând, dacă este necesar, serviciile Consilierilor Continentali şi a auxiliarilor lor şi evaluând rapoartele acestora -- şi să decidă dacă atentatorul ar trebui expulzat din Cauză, înaintând decizia Casei Universale a Dreptăţii pentru a fi luată în consideraţie. Urmează o procedură similară pentru repunerea în drepturi a unui spărgător de Legământ care se căieşte. Mai pe larg, el trebuie să fie atent la sănătatea spirituală a comunităţii bahá'i, îndemnând Consilierii şi auxiliarii lor să întărească credincioşii pentru a rezista împotriva surselor de opoziţie împotriva Cauzei, atât interne, cât şi a celor externe, şi de a asista Adunările Spirituale Locale şi Naţionale în rezolvarea chestiunilor care ar putea ridica îndoieli despre integritatea Credinţei şi a Învăţăturilor ei.
</p>
<p>
<b>C</b>ORPURILE <b>C</b>ONTINENTALE ALE <b>C</b>ONSILIERILOR
</p>
<p>
În prezent cinci Corpuri Continentale ale Consilierilor servesc cele cinci regiuni majore ale lumii: Africa, Americile, Asia, Australasia şi Europa. Termenul de oficiu al Consilierilor şi limitele precise ale regiunii în care fiecare Corp operează sunt fixate de către Casa Universală a Dreptăţii, la fel şi numărul (de Consilieri ai) fiecărui Corp. Termenul de oficiere -- stabilit pentru prima dată să înceapă din Ziua Legământului, 26 noiembrie 1980 -- este în mod obişnuit de cinci ani.
</p>
<p>
Consilierii funcţionează ca atare doar în cadrul zonei continentale a Corpului în care ei sunt nominalizaţi; dacă-şi schimbă rezidenţa în afara acelui continent, ei îşi pierd automat calitatea de membru (al Corpului Consilierilor). Prima obligaţie a Consilierilor este către munca propriilor lor Corpuri. Totuşi, ei colaborează cu membrii altor Corpuri care servesc arii adiacente, şi ar putea îndeplini funcţii specifice în alte continente decât cel al lor propriu, atunci când acest lucru le este cerut de către Centrul Internaţional de Propovăduire sau direct de către Casa Universală a Dreptăţii. 
</p>
<p>
Fiecare Corp al Consilierilor ţine un număr de întâlniri pe durata termenului lui de serviciu pentru a se consulta asupra variatelor dimensiuni ale muncii lui de propagare şi protecţie a Credinţei. Anumite chestiuni, cum ar fi numirea membrilor Corpului Auxiliar şi alocarea fondurilor, sunt decise de către întregul Corp. În îndeplinirea altor funcţii, de exemplu, în oferirea de stimulente diferitelor componente ale comunităţii bahá'i într-o anumită zonă a continentului, câţiva Consilieri se adună împreună pentru a se consulta şi colabora astfel încât capacităţile lor sunt folosite într-o manieră complementară. Unele îndatoriri, incluzând supravegherea şi călăuzirea membrilor Corpului Auxiliar dintr-o zonă, sunt în general îndeplinite de către unul dintre Consilieri din partea Corpului. În general, ar trebui ţinut minte că, spre deosebire de alte instituţii ale Ordinii Adminstrative, care trebuie să funcţioneze ca şi corpuri colective, Consilierii operează în primul rând ca indivizi. În rezolvarea celor mai multe chestiuni, fiecare dintre ei au o largă gamă de posibilităţi disponibile potrivit inerentei flexibilităţi din instituţia lor.
</p>
<p>
Fundamentală muncii Consilierilor este înţelegerea faptului că toţi membrii Corpului Continental poartă responsabilitatea întregului continent şi au nevoie să se familiarizeze cu condiţiile Cauzei din ţările respective. Prin rapoarte periodice de la Consilierii individuali, Corpul este ţinut la curent cu dezvoltarea fiecărei zone a continentului şi este capabil să ofere călăuzire pentru a asista pe membrii lui în îndeplinirea îndatoririlor lor. Cu toate că nici un Consilier nu trebuie privit ca având o responsabilitate exclusivă pentru vreun teritoriu, familiarizarea detaliată dobândită de fiecare dintre ei prin strânsă interacţiune cu Adunarea Spirituală Naţională şi membrii Corpului Auxiliar dintr-o zonă specifică reprezintă un lucru valoros pentru toţi Consilierii Corpului.
</p>
<p>
<b>C</b>ORPURILE<b> A</b>UXILIARE
</p>
<p>
Membrii Corpurilor Auxiliare sunt numiţi dintre credincioşii fiecărui continent de către Corpul Continental al Consilierilor pentru o perioadă de cinci ani începând din Ziua Legământului a anului următor numirii Consilierilor înşişi. Ei ar trebui să aibă 21 de ani sau mai mult. Toţi membrii Corpului Continental fac numirile prin consultaţie, care, dacă este necesar, poate fi îndeplinită prin corespondenţă. 
</p>
<p>
Membrii unui Corp Auxiliar sunt responsabili în mod individual faţă de Corpul Consilierilor care îi numeşte. Ei nu constituie prin ei înşişi un corp decizional. Totuşi membrii Corpului Auxiliar pot conferi şi colabora unii cu ceilalţi atât timp cât nu se depărtează de la acest principiu. 
</p>
<p>
Fiecărui membru al Corpului Auxiliar îi este desemnat un teritoriu specific, şi deşi în scopuri practice un astfel de teritoriu ar putea coincide cu o anumită ţară sau zonă a unei Adunări Spirituale Naţionale, nu există o regulă obligatorie şi de urgenţă în acest sens. Corpurile Auxiliare sunt instituţii continentale, şi nu e nevoie ca să existe vreo corelaţie între limitele teritoriilor desemnate membrilor lor şi frontierele naţionale. Dacă nu este împuternicit în mod specific de către Consilieri, un membru al Corpului Auxiliar nu acţionează ca atare în afara zonei care i-a fost repartizată. Din motive evidente este preferabil ca membrii Corpului Auxiliar să locuiască în zona în care servesc; totuşi dacă o zonă nu are un candidat potrivit pentru acest post, Consilierii pot decide să facă un aranjament alternativ.
</p>
<p>
Atunci când repartizează zonele membrilor Corpurilor Auxiliare, Corpul Continental al Consilierilor se asigură că întreaga arie continentală este împărţită între membrii fiecăreia dintre cele două Corpuri Auxiliare. Adică bahá'íi din oricare localitate au atât un membru al Corpului pentru Protecţie cât şi unul pentru Propagare către care ei se pot adresa.
</p>
<p>
<b>A</b>SISTENŢII <b>M</b>EMBRILOR <b>C</b>ORPULUI <b>A</b>UXILIAR
</p>
<p>
Fiecare Corp Continental al Consilierilor autorizează membrii individuali ai Corpurilor Auxiliare să numească asistenţi. Denumirea corectă este „asistenţi ai membrilor Corpului Auxiliar" şi nu „asistenţi ai Corpului Auxiliar". Un asistent este numit de către un membru al Corpului Auxiliar pentru a lucra într-o zonă specifică şi funcţionează ca asistent doar în ceea ce priveşte zona respectivă. Asistenţii, ca şi membrii Corpului Auxiliar, operează ca indivizi, şi nu ca un corp consultativ.
</p>
<p>
Durata serviciului asistenţilor este lăsată ca să fie hotărâtă de către fiecare Corp Continental şi nu este nevoie să fie standardizată în mod universal. Membrii Corpului Auxiliar pot numi unii asistenţi pe termeni definiţi, pe alţii nu. Numirile pot fi făcute pe o perioadă limitată, ca un an sau doi, cu posibilitatea renumirii. În anumite cazuri un Corp al Consilierilor ar putea dori să permită membrilor Corpului Auxiliar să numească asistenţi pentru un anumit proiect sau proiecte, dintre care unele pot fi pe termen foarte scurt.
</p>
<p>
<b>S</b>ERVICIUL ÎN<b> C</b>ORPURILE <b>A</b>DMINISTRATIVE <b>N</b>AŢIONALE, <b>R</b>EGIONALE SAU <b>L</b>OCALE<b> </b>
</p>
<p>
Toţi bahá'íi adulţi, incluzând Consilierii Continentali şi membrii Corpului Auxiliar, au dreptul de vota pentru delegaţi sau în alegerea membrilor unei Adunări Spirituale Locale. Rangul şi îndatoririle specifice ale Consilierilor îi fac ineligibili (fără drept de a fi aleşi) pentru serviciul în corpurile administrative locale, regionale sau naţionale. Membrii Corpului Auxiliar sunt eligibili pentru un post într-un corp ales, dar dacă sunt aleşi în vreun astfel de post la nivel local, regional sau naţional, ei trebuie să decidă dacă îşi păstrează calitatea de membru al Corpului sau acceptă postul, întrucât ei nu pot servi în ambele calităţi în acelaşi timp.
</p>
<p>
Dacă este ales, fie într-o Adunare Spirituală Naţională sau Consiliu Regional, ori ca delegat la o Convenţie Naţională, unui membru al Corpului ar trebui să i se acorde o perioadă rezonabilă pentru a-şi face alegerea şi să nu simtă nici o presiune ca să decidă imediat după ce sunt anunţate rezultatele alegerii. Calitatea de membru al unui Corp Auxiliar ar fi privită ca un motiv valid de demisie dintr-un corp ales.
</p>
<p>
În timp ce ar trebui stimulate cele mai strânse relaţii între membrii instituţiei Consilierilor şi Adunările Spirituale Naţionale şi agenţiile lor, membrii Corpului Auxiliar nu sunt numiţi în comitete, nici ca membri cu drept de vot, nici ca membri fără acest drept. Anumite agenţii, cum ar fi o Asociaţie pentru Studii Bahá'í, sau un comitet responsabil de vreun aspect al dezvoltării socio-economice, care cer experienţă şi capacitate profesională de la membrii ei, se încadrează într-o categorie diferită. Consilierii sau membrii Corpului având capacităţile profesionale necesare ar putea servi în aceste corpuri şi comitete, doar dacă un astfel de serviciu nu ar interfera cu îndatoririle lor. Prin aceeaşi analogie, un membru al Corpului Auxiliar ar putea avea o relaţie angajator/angajat cu o Adunare Spirituală Naţională, de exemplu, ca un funcţionar de relaţii publice sau ca un administrator al unei organizaţii aparţinând Adunării. Este, de asemenea, posibil ca un Consilier să reprezinte interesele comunităţii bahá'í în relaţie cu autorităţile unei ţări în numele Adunării Naţionale.
</p>
<p>
Profunda implicare în operaţiile institutului este o parte a funcţiilor în evoluţie ale membrilor Corpului Auxiliar, şi deci ei pot servi în corpuri sau comitete care supraveghează problemele institutelor de pregătire. Când serveşte ca membru al unui astfel de corp, un membru al Corpului Auxiliar nu are nici un privilegiu consultativ sau decizional diferit de cele ale celorlalţi membri. Participarea membrilor Corpului Auxiliar la munca institutului nu este, desigur, limitată la calitatea de membru al corpurilor directoare; mulţi servesc ca şi coordonatori sau acţionează ca instructori.
</p>
<p>
O Adunare Spirituală Naţională, comitet naţional, Consiliu Regional sau Adunare Spirituală Locală ar putea cere în mod direct unui membru al Corpului Auxiliar, ca şi cum ar face-o oricărui credincios, să îndeplinească astfel de sarcini cum ar fi să ofere un curs la o şcoală de vară sau să vorbească la o conferinţă. Se lasă la discreţia membrului Corpului Auxiliar să determine dacă îndeplinirea unei astfel de cereri ar interfera cu alte angajamente.
</p>
<p>
Credincioşii pot servi în acelaşi timp şi ca asistenţi ai membrilor Corpului Auxiliar, şi în Adunări Spirituale Locale şi Naţionale, în Consilii Regionale şi comitete, şi să funcţioneze ca oficiali ai acestora. Astfel, numirea unui credincios ca asistent al membrului Corpului Auxiliar nu impune demisia acelei persoane din alte corpuri administrative, nici nu constituie, în sine şi prin sine, un motiv pentru acceptarea unei astfel de demisii. Dacă un credincios individual crede că există un motiv special pentru neacceptarea numirii ca asistent, el sau ea, fireşte, este liber să pună chestiunea în atenţia membrului Corpului Auxiliar respectiv sau să se consulte cu Adunarea Spirituală.
</p>
<p>
<b>Î</b>NDATORIRILE <b>C</b>ONSILIERILOR <b>C</b>ONTINENTALI ŞI ALE <b>A</b>UXILIARILOR LOR 
</p>
<p>
Corpurile Continentale ale Consilierilor şi Adunările Spirituale Naţionale au ambele funcţii specifice privind protecţia şi propagarea Credinţei. Îndatoririle Consilierilor includ direcţionarea membrilor Corpului Auxiliar, consultarea şi colaborarea cu Adunările Spirituale Naţionale, şi informarea Centrului Internaţional de Propovăduire, şi astfel, a Casei Universale a Dreptăţii, despre condiţiile Cauzei în zonele lor.
</p>
<p>
Consilierii au datoria de a stimula pe fiecare continent expansiunea şi consolidare Credinţei şi de a promova aspectele spirituale, intelectuale şi sociale ale vieţii bahá'í. Sănătatea spirituală a comunităţii şi vitalitatea credinţei individuale, întărirea temeliei vieţii de familie, şi studierea Învăţăturilor primesc o atenţie specială din partea Consilierilor şi ai celor chemaţi să îi ajute. În mod asemănător, ei se îngrijesc de amplificarea capacităţii prietenilor şi a instituţiilor lor de a trasa planuri sistematice de acţiune de a le executa în mod energic, şi de a învăţa din experienţă în cursul construirii civilizaţiei mondiale prevăzute de Bahá'u'lláh. În acest context, promovarea unei culturi a creşterii este un lucru fundamental pentru munca Consilierilor. 
</p>
<p>
Corpurile Auxiliare pentru Protecţie şi Propagare au funcţii distincte. Totuşi ele au anumite sarcini în comun, în special în domeniul aprofundării şi consolidării. De la început, Păzitorul a anticipat că membrii Corpului Auxiliar o să asiste Mâinile Cauzei „în îndeplinirea sarcinii lor duale şi sacre de a proteja Credinţa şi de a promova activităţile ei de propovăduire. Printre sarcinile definite de Păzitor pentru membrii Corpului Auxiliar sunt să stimuleze şi să întărească munca de propovăduire în cooperare cu corpurile administrative existente să ajute să se activeze centrele, grupurile şi Adunările slabe prin vizitele lor să ajute la execuţia eficientă şi promptă a planurilor să ţină legătura cu pionierii, ajutându-i să persevereze şi subliniind sacralitatea responsabilităţii lor să încurajeze indivizii şi Adunările prin corespondenţă şi prin vizite să imprime credincioşilor certitudinea că temelia tuturor activităţilor bahá’í este unitatea; să încurajeze prietenii să contribuie liber la diferitele Fonduri şi să aducă în atenţia lor importanţa efortului şi iniţiativei individuale. În continuare, Shoghi Effendi a desemnat Corpului pentru Protecţie datoria specifică de a veghea asupra securităţii Credinţei. Membrii Corpului Auxiliar, aşa cum arată experienţa, ajută, de asemenea, în propagarea Cauzei, dar îşi focalizează cea mai mare parte a energiei asupra aprofundării cunoştinţelor prietenilor despre Legământ şi asupra nutririi unui spirit de dragoste şi unitate. Eforturile lor contribuie în mod semnificativ la creşterea comunităţii bahá'í, căci protecţia Credinţei este intim legată de propagarea ei.
</p>
<p>
Flexibilitatea şi uşurinţa cu care Consilierii şi membrii Corpului Auxiliar pot răspunde la o nevoie percepută în comunitate -- cum ar fi nevoia de încurajare, explicarea planurilor, aprofundarea Învăţăturilor, protecţia Legământului -- sunt elemente notabile în funcţiile lor. Această flexibilitate îi împuterniceşte să opereze aşa cum cer ocaziile, fie că acestea sunt oferirea de sfaturi la o întâlnire, consilierea în particular a unei persoane, ajutarea prietenilor să înţeleagă şi să se supună unei decizii a Adunării Spirituale, sau să rezolve chestiuni privitoare la Legământ. În toate aceste cazuri ei pot să atragă atenţia asupra Textelor relevante, să împărtăşească informaţii, să exploreze situaţiile, şi să se informeze despre condiţii în moduri nu întotdeauna posibile pentru o Adunare Spirituală. Ei au capacitatea de a împărtăşi cu Adunările Spirituale, dacă este considerat necesar, idei, analize, percepţii şi sfaturi, care inevitabil vor amplifica capacitatea acestor Adunări de a servi comunităţile lor. Acolo unde Adunările Spirituale sunt noi sau slabe, membrii Corpului Auxiliar le încurajează ca să îşi organizeze munca. În toate cazurile, ei adună credincioşii locali pentru a sprijini iniţiativele Adunărilor Spirituale Locale. 
</p>
<p>
Cât despre rolul asistenţilor, ei au responsabilitatea generală de a ajuta membrii Corpului Auxiliar să îşi îndeplinească funcţiile lor. Totuşi natura contribuţiei lor este reflectată de spectrul de sarcini specifice desemnate fiecăruia de membrul Corpului Auxiliar al cărui sau cărei asistent îi este. Caracterul precis al unor astfel de sarcini este determinat de perceperea de către membrul Corpului Auxiliar a nevoilor şi potenţialului comunităţilor pe care el sau ea le servesc, şi în acest context orientarea şi călăuzirea asistenţilor devine deosebit de importantă.
</p>
<p>
<b>C</b>OLABORAREA CU <b>A</b>DUNĂRILE <b>S</b>PIRITUALE <b>N</b>AŢIONALE
</p>
<p>
Relaţia dintre Corpurile Continentale ale Consilierilor şi Adunările Spirituale Naţionale este una de cooperare iubitoare între două instituţii ale Credinţei care servesc aceloraşi scopuri şi sunt dornice să vadă aceleaşi divine confirmări coborând asupra eforturilor prietenilor de a promova şi stabili ferm Cauza. Este o relaţie în evoluţie, care devine tot mai bogată pe măsură ce aceste două instituţii fac faţă provocării de a construi comunităţi bahá'í şi de a fi cu mândrie martorele marşului înainte al Credinţei.
</p>
<p>
Pe măsură ce Consilierii Continentali şi Adunările Spirituale Naţionale lucrează împreună pentru a asigura expansiunea şi consolidarea comunităţii, Adunările Naţionale iau toate deciziile executive necesare şi îşi asumă responsabilitatea pentru implementarea lor. Consilierii dau funcţiilor lor o perspectivă continentală care, atunci când este oferită Adunării sub formă de consiliere, sfat, recomandare, sugestie sau comentariu, îmbogăţeşte înţelegerea acesteia, o familiarizează cu o mai largă experienţă decât cea proprie, şi o încurajează să menţină o viziune mondială.
</p>
<p>
În calitate de nominalizaţi ai Casei Universale a Dreptăţii, Consilierii ajută Capul Credinţei pentru a lărgi baza, a alimenta vigoarea şi a asigura securitatea Adunărilor Spirituale Naţionale şi a instituţiilor şi comunităţilor de sub jurisdicţia lor. Prin membrii Corpului Auxiliar, Consilierii răspândesc beneficiile funcţiilor lor Adunărilor Spirituale Locale şi temeliilor comunităţii.
</p>
<p>
În îndeplinirea responsabilităţilor lor Consilierii sprijină iniţiativele adoptate de o Adunare Spirituală Naţională, iniţiative care adesea apar din deliberările comune ale celor două instituţii. Membrii Corpului Auxiliar explică prietenilor natura şi scopul acestor iniţiative, îi motivează să se ridice şi să răspundă chemării Adunării, şi îi încurajează să persiste în acţiune unificată. Consilierii, desigur, au o mai largă libertate în determinarea modului în care instituţia lor va îndeplini aceste sarcini. 
</p>
<p>
O trăsătură crucială a muncii Consilierilor care le dă posibilitatea să ofere sfaturi valoroase Adunărilor Spirituale Naţionale este înălţarea lor deasupra detaliilor administrative, o libertate care le îngăduie să se concentreze asupra chestiunilor vitale ale Credinţei. Trebuie exercitată multă atenţie, totuşi, pentru ca această înălţare să nu dea naştere la situaţii extreme. Consilierii nu ar trebui să fie inhibaţi să nu îşi exprime vederile lor către Adunările Spirituale Naţionale despre chestiuni administrative, şi Adunările Spirituale Naţionale nu ar trebui să se simtă rezervate în a-şi oferi oportunitatea de a consulta Consilierii pe astfel de teme.
</p>
<p>
Consilierii nu au doar dreptul, dar şi obligaţia a sfătui, a oferi sugestii şi de a delibera cu Adunările Spirituale Naţionale în îndeplinirea funcţiilor lor. Ei alertează Adunările Naţionale la orice probleme sau tendinţe din comunitatea bahá'í pe care ei simt că necesită atenţie. Grija lor în această privinţă extinde însăşi funcţionarea Adunărilor Naţionale. Dacă Consilierii obsearvă o serioasă îndepărtare de la principiile administrative sau alte principii în munca unei Adunări Spirituale Naţionale sau a agenţiilor ei, ei trebuie să se consulte cu Adunarea despre chestiune şi să sugereze acţiuni corective. Ei trebuie să facă aceasta fără nici o îngrijorare că un astfel de pas ar putea da naştere la tensiuni între cele două instituţii.
</p>
<p>
Atitudinea Consilierilor şi a Adunărilor Spirituale Naţionale unii către ceilalţi nu este motivată de o aplicare în litera legii a regulilor relaţiei lor funcţionale. Împlinirea responsabilităţilor lor comune este posibilă doar în cadrul structurii condiţiilor spirituale pentru orice relaţii bahá'í pline de succes. Interacţiunile dintre cele două instituţii înfloresc într-o atmosferă de dragoste şi în acord cu principiile<b> </b>respectului sincer. Îndemnul lui Bahá'u'lláh este foarte instructiv în această privinţă Nu înjosiţi starea celor învăţaţi în Bahá şi nu micşoraţi rangul legiuitorilor care împart dreptatea printre voi.
</p>
<p>
<b>M</b>ODUL DE <b>I</b>NTERACŢIUNE 
</p>
<p>
Maniera în care au loc interacţiunile între Consilierii Continentali şi auxiliarii lor, pe de o parte, şi Adunările Naţionale şi agenţiile lor pe de altă parte, este reglementată în scopul de a menţine o interdependenţă dinamică. Întocmai precum Consilierii au relaţii consultative directe cu Adunările Spirituale Naţionale şi Locale, la fel ei au relaţii directe cu Consiliile Bahá'í Regionale. Consilierii pot împuternici un membru al Corpului Auxiliar să se întâlnească cu o Adunare Spirituală Naţională într-un scop anume, dar nu ca o practică obişnuită. Ei pot de asemenea autoriza membrii Corpului Auxiliar să se întâlnească cu Consiliile Regionale, după cum o impune necesitatea. Adunările Spirituale Naţionale şi Locale nu pot da nici un fel de directive membrilor Corpului Auxiliar, oricât de mult ar depinde de serviciile lor vitale. Dacă o Adunare Spirituală Naţională doreşte ca un membru al Corpului Auxiliar să îşi asume un serviciu specific ca şi membru al Corpului Auxiliar, trebuie să transmită cererea lor Consilierilor. Cu aprobarea Consilierilor, Consiliile Regionale pot cere vederile privitoare la orice aspecte ale muncii lor membrilor Corpului Auxiliar care servesc în regiunile lor. Dacă Adunarea Spirituală Naţională este de acord, ar fi recomandabil ca din timp în timp un membru al Corpului Auxiliar să se întâlnească cu un comitet naţional pentru a se consulta despre situaţia dintr-o regiune. Dar aceasta, de asemenea, nu ar trebui făcută cu regularitate. Consilierii nu comunică direct cu comitetele naţionale.
</p>
<p>
Aceste puţine limitări ale modului de interacţiune amplifică colaborarea între instituţiile Consilierilor şi Adunările Spirituale. Ele asigură că energiile şi timpul membrilor Corpului Auxiliar nu sunt împrăştiate ca rezultat al angajării lor în administrarea propovăduirii. Astfel sunt evitate pericolele a două situaţii extreme una, în care membrul Corpului Auxiliar preia treptat conducerea unui comitet naţional, iar cealaltă, unde acesta este trimis ici şi colo sub conducerea unui comitet sau a Adunării ca un simplu călător învăţător.
</p>
<p>
Îndeplinirea cu eficacitate a responsabilităţilor lor atât de către Consilieri cât şi de către Adunările Spirituale Naţionale impune schimburi de informaţii frecvente şi regulate. Adunarea Spirituală Naţională este în contact cu toate elementele comunităţii ei prin comitetele naţionale, Consiliile Regionale, Adunările Spirituale Locale, şi alte agenţii. Membrii Corpului Auxiliar de asemenea au contact direct cu Adunările Spirituale Locale, grupuri şi credincioşi individuali şi astfel sunt la curent cu dezvoltarea comunităţii. Natural, ambele instituţii întâmpină cu căldură orice informaţii primesc cu regularitate unele de la altele. Schimburile directe de informaţii între Adunările Naţionale sau comitetele lor şi membrii Corpului Auxiliar sunt foarte de dorit. Rapoarte ce conţin doar ştiri sau informaţii pot fi împărtăşite în mod liber între ei. Totuşi recomandări ale unui membru al Corpului Auxiliar cerând acţiune din partea Adunării Naţionale sau a uneia din agenţiile ei este necesar să fie înaintată Consilierilor, care ar putea să le împărtăşească în întregime cu Adunarea Naţională şi agenţiile ei, le-ar putea modifica sau respinge. 
</p>
<p>
La începutul unui nou an de lucru sau atunci când noi planuri sunt formulate, este adesea folositor să fie aranjate consultaţii între membrii Corpului Auxiliar şi Comitetele Naţionale sau Regionale de Propovăduire sau Consiliile Regionale înainte ca acestor planuri să li se dea forma finală. O practică deosebit de folositoare s-a dezvoltat în multe părţi ale lumii, prin care membrii unui număr de instituţii şi agenţii ale unei ţări sau regiuni aparţinătoare vin împreună într-o întâlnire de consultaţie pentru a ajunge la o viziune comună pentru creşterea comunităţii lor şi pentru a discuta strategii pentru acţiune. Aceste „întâlniri instituţionale ajută prietenii să se îndepărteze de la a gândi doar în termeni de mecanică a proiectelor şi de a infuza în planurile şi acţiunile lor ulterioare spiritul Credinţei. Ei fac mult pentru a reîntări încrederea instituţiilor în proiectarea de strategii de propovăduire care vor servi cel mai bine nevoile regiunilor lor şi la mobilizarea sprijinului Adunărilor Spirituale Locale şi al credincioşilor.
</p>
<p>
Contactele regulate cu Adunările Spirituale Locale din zona desemnată unui membru al Corpului Auxiliar este o cerinţă indispensabilă pentru ca el sau ea să-şi poată îndeplini funcţia. În cele mai multe zone, consultaţiile frecvente sunt posibile doar prin asistenţi. Bineînţeles, natura acestor consultaţii depinde de sarcinile pe care le îndeplinesc asistenţii în numele membrului Corpului Auxiliar. 
</p>
<p>
<b>I</b>MPLICAREA ÎN <b>I</b>NSTITUTE 
</p>
<p>
Implicarea în operarea unui institut de pregătire, atât de către Consilieri cât şi de către membrii Corpului Auxiliar, trebuie luată în consideraţie într-o lumină specială. Institutele sunt privite ca centre de învăţare, şi caracterul lor se armonizează cu, şi oferă libertate de acţiune pentru exercitarea responsabilităţilor educaţionale ale membrilor Corpului Auxiliar. Aceste centre oferă Consilierilor şi membrilor Corpului Auxiliar acces nemijlocit la un mijloc formal de educare a credincioşilor, pe lângă alte căi disponibile cum ar fi conferinţe, şcoli de vară şi întâlniri cu prietenii. Consilierii şi Adunările Spirituale Naţionale au nevoie să se consulte asupra detaliilor colaborării lor în supravegherea bugetelor şi funcţionarea institutelor de pregătire, în planificarea conţinutului programei de studiu, dezvoltarea curriculei, şi oferirea cursurilor. Când este numit un corp directorial, membrii îi sunt decişi de către Adunarea Spirituală Naţională în consultaţie cu Consilierii şi cu sprijinul lor deplin.
</p>
<p>
<b>I</b>NDIVIDUL ŞI <b>C</b>OMUNITATEA 
</p>
<p>
Autoritatea de a dirija treburile Credinţei la nivel local, naţional şi internaţional este divin conferită instituţiilor alese. Totuşi puterea de a acţiona se află fundamental în întregul corp al credincioşilor. Această putere este eliberată la nivelul iniţiativei individuale şi al voinţei colective. Dacă Cauza trebuie să realizeze scopul lui Bahá'u'lláh pentru omenire, fiecare instituţie a Credinţei trebuie să se îngrijească de eliberarea puterii în ambele forme, aşa cum ele o fac cu asigurarea înţeleptei administrări a treburilor comunităţii. Instituţia Consilierilor este însărcinată în mod special cu această vitală sarcină şi înzestrată cu capacitatea de a o înfăptui.
</p>
<p>
O caracteristică distinctivă a vieţii bahá'í este spiritul de servitute către Dumnezeu. Pentru a lucra în arena serviciului, individul se bazează pe dragostea lui pentru Bahá'u'lláh, pe puterea Legământului, pe dinamica rugăciunii, pe inspiraţia şi educaţia obţinută din studiul regulat al Sfintelor Texte, şi pe forţele transformatoare ce operează asupra sufletului lui pe măsură ce el se străduieşte să se comporte în acord cu legile şi principiile divine. De aceea acestea sunt toate teme ale unei relaţii active între membrii Corpului Auxiliar şi credincioşi.
</p>
<p>
Rolul individului este de o importanţă unică în munca pentru Cauză. Individul este cel care manifestă vitalitatea credinţei, de care depinde succesul muncii de propovăduire şi dezvoltarea comunităţii. Porunca lui Bahá'u'lláh dată fiecărui credincios de a propovădui Credinţa Sa îi conferă o responsabilitate inevitabilă care nu poate fi nici transferată către, nici asumată de nici o instituţie a Cauzei. Se cuvine individului să nu piardă ocaziile, să lege prietenii, să clădească relaţii, şi să câştige cooperarea celorlalţi în serviciul comun al Credinţei şi societăţii. Individul trebuie să convertească în acţiune deciziile făcute de corpurile consultative. 
</p>
<p>
Stimularea iniţiativei individuale este una dintre cele mai importante îndatoriri ale membrilor Corpului Auxiliar, o îndatorire pe care ei o pot îndeplini cu ajutorul asistenţilor pe care ei trebuie să îi aleagă cu grijă, să îi pregătească şi stimuleze. Aceasta implică încurajarea constantă a prietenilor, evocarea valorii eroilor Credinţei şi aducerea în atenţia lor a importanţei exemplificării gloriei Învăţăturilor în propriile lor vieţi. Aceasta îndeamnă la fervente şi mişcătoare apeluri către credincioşi pentru a fi mereu cauza unităţii şi armoniei, pentru a atrage suflete receptive către Cauză, pentru a le propovădui, a le hrăni credinţa şi a le călăuzi către ţărmurile certitudinii. Aceasta cere creşterea încrederii şi preschimbarea fricii şi ezitării în curaj şi perseverenţă. Aceasta cere în egală măsură atât de la membrii Corpului Auxiliar cât şi de la cei pe care ei îi servesc să uite de propriile lor slăbiciuni şi să îşi pună încrederea în puterea confirmărilor divine. În continuare, implică însoţirea prietenilor în strădaniile lor pe măsură ce ei dezvoltă capacităţile unui serviciu eficient. 
</p>
<p>
Rolul institutului de pregătire în dezvoltarea acestor capacităţi nu poate fi îndeajuns subliniat. Membrii Corpului Auxiliar trebuie să folosească acest puternic instrument pentru a schimba acceptarea pasivă a Credinţei într-o pasiune pentru propovăduire. Pe măsură ce ei generează entuziasm, ei vor avea nevoie să ajute ca acest entuziasm să fie dirijat prin canale de efort sistematic. În acest context de acţiune sistematică stimularea temeinică a iniţiativei individuale şi promovarea acţiunii colective unite devin două ţeluri complementare angajând permanent pe membrii Corpului Auxiliar.
</p>
<p>
Una dintre cele mai mari provocări din faţa instituţiilor Credinţei în timpul acestei Ere Formative este dezvoltarea comunităţilor locale, comunităţi ce sunt caracterizate prin toleranţă şi dragoste şi călăuzite de un puternic simţ al scopului şi de o voinţă colectivă. Aceste comunităţi sunt cele ce servesc drept mediu în care capacităţile tuturor componenţilor -- bărbaţi, femei, tineri şi copii -- sunt dezvoltate şi puterile lor multiplicate în acţiune unificată.
</p>
<p>
În centrul comunităţii trebuie să funcţioneze o Adunare Spirituală Locală puternică. Atunci când o comunitate este binecuvântată cu o astfel de instituţie, colaborarea onestă între membrii Corpului Auxiliar şi Adunarea Locală generează dinamica unei vieţi pline de bucurie şi active, conducând la transformare spirituală şi creştere sistematică. Împreună, în timp ce fiecare lucrează în cadrul sferei de activitate repartizate, aceste instituţii creează o atmosferă de comportament disciplinat şi orientat spre învăţare, caracterizată de răbdare şi toleranţă faţă de greşeli. Ele construiesc şi menţin unitatea de gândire şi acţiune într-un mediu liber de critică excesivă, de bârfă, de conflict şi nemulţumire, care în acelaşi timp întâmpină cu bunăvoinţă exprimarea îngrijorării oricărui credincios. Prin consfătuire înţeleaptă şi sprijin iubitor, ele educă prietenii să asculte deciziile Adunării şi să-şi alinieze conduita la exigenţele vieţii armonioase de comunitate.
</p>
<p>
O trăsătură esenţială a culturii pe care cele două instituţii se străduiesc să o creeze este o atitudine transformată faţă de mijloacele materiale. Viaţa bahá'í, fie ea individuală sau colectivă, ar trebui să fie marcată de generozitatea spiritului. Membrii Corpului Auxiliar promovează acest spirit pe măsură ce educă membrii comunităţii despre fondurile Credinţei, insuflând în ei dorinţa de a oferi într-un spirit de sacrificiu şi ajutându-i să experimenteze efectele ei eliberatoare.
</p>
<p>
Atât membrii Corpului Auxiliar pentru Protecţie cât şi cei pentru Propagare îşi iau asupra lor sarcina de a asigura ca să fie acordată atenţia cuvenită variatelor componente ale comunităţii. Ei au grijă ca impedimentele actuale a deplinei participări a femeilor în societate pe larg să fie îndepărtate din comunitatea bahá'í. Ei cultivă obiceiurile erudiţiei şi studiului printre prieteni şi spiritul de toleranţă de care acesta are nevoie pentru a se dezvolta. Ei ţin în faţa ochilor fiecăruia imperativul educării spirituale a copiilor şi fac tot ce le stă în putinţă pentru a ajuta la stabilirea şi menţinerea de clase regulate de copii. Şi, cu deplină încredere în capacitatea tineretului de a oferi serviciu eroic pentru Cauză, ei asistă tinerii în realizarea întregului lor potenţial ca agenţi vitali pentru expasiunea Credinţei şi transformarea societăţii. 
</p>
<p>
Este limpede că un astfel de formidabil set de responsabilităţi nu poate fi îndeplinit adecvat de către una sau două persoane în relaţie cu un număr crescând de localităţi. Aici devine evidentă semnificaţia libertăţii date membrilor Corpului Auxiliar de a numi asistenţi pentru o largă gamă de sarcini, de a-i direcţiona şi de a superviza iubitor activităţile lor. De multe ori munca membrilor Corpului Auxiliar nu este desfăşurată în contextul comunităţilor care se bucură de conducerea unei Adunări Spirituale mature. Într-o comunitate în care Adunarea Spirituală se află în primele stadii ale dezvoltării, în promovarea stabilirii de grupuri de studiu, întâlniri devoţionale, clase pentru educarea spirituală a copiilor, Sărbătoarea de Nouăsprezece Zile, rolul asistenţilor devine şi mai crucial. În continuare, membrii Corpului Auxiliar acordă atenţie întăririi Adunărilor Spirituale Locale, ajutându-le să stăpânească arta consultaţiei, să dobândească încredere în luarea deciziilor, să adere în mod curajos la principii şi să înveţe cum să mobilizeze prietenii la acţiune unificată.
</p>
<p>
Această provocatoare concepţie a muncii membrilor Corpului Auxiliar îndeamnă la o îndepărtare radicală de la ipotezele limitate despre ordinea socială care în lumea de azi stabilesc teoria şi practica administrativă. Această concepţie aspiră să insufle fiecărui act administrativ, individual sau colectiv, un înţeles spiritual. Ea aşează sacrul în centrul vieţii de comunitate, făcându-l centrul de focalizare al întregii reflecţii asupra activităţii. Măreaţă, într-adevăr, este puterea latentă din orice comunitate bahá'í unificată, nu contează cât de mică iniţial aceasta fiind, nu contează cât de sărace resursele disponibile ei. Măreţe, de asemenea, sunt confirmările care coboară asupra membrilor Corpului Auxiliar şi asupra asistenţilor lor pe măsură ce ei se dedică cu abnegaţie eliberării acestei puteri.
</p>
<p>
<b>F</b>ORMULAREA ŞI <b>I</b>MPLEMENTAREA <b>P</b>LANURILOR<b> </b>
</p>
<p>
Odată cu începerea celei de-a patra epoci a Erei Formative, a fost activată o procedură prin care planurile naţionale sunt formulate în consultaţie comună dintre Adunările Spirituale Naţionale şi Consilierii Continentali. Această dezvoltare asigură două beneficii semnificative dă posibilitate fiecărei instituţii să se bazeze pe experienţa şi perspectiva specifică a celeilalte, prin aceasta făcând accesibile procesului de planificare două canale distincte de informaţii de la două nivele administrative bahá'í şi de asemenea asigură Consilierilor o familiarizare necesară cu mediul, motivaţiile şi conţinutul planurilor naţionale, pe care în principiu este de aşteptat ca ei să le sprijine.
</p>
<p>
Crearea unui plan naţional implică cu mult mai mult decât consultaţia dintre Consilieri şi Adunarea Spirituală Naţională. Pot fi, de exemplu, dobândite rezultate excelente prin ţinerea de întâlniri consultative între diferitele instituţii dintr-o ţară, precum şi cu sprijinitorii activi ai Credinţei pentru a discuta în întregime posibilele prevederi ale planului şi implicaţiile lor. Odată ce au fost identificate elementele majore ale planului, este de dorit ca procesul de planificare să se mişte rapid către nivelul regional, şi ulterior la nivelul zonelor mici şi în cele din urmă la comunitatea locală. Echilibrul care poate fi realizat în acest proces între campaniile naţionale sponsorizate şi eforturile de la baza comunităţii este o condiţie necesară pentru succes.
</p>
<p>
Planurile naţionale, formulate în contextul planurilor globale ale Credinţei, pot fi folosite ca structură în cadrul căreia prietenii pot trece la acţiune. Prin ele Adunările Naţionale nu doar stabilesc ţeluri pentru a fi urmărite de ele însele şi agenţiile lor, dar de asemenea dau orientare credincioşilor, definesc pentru ei priorităţi şi arii de acţiune, şi le cer un răspuns din toată inima la directivele Casei Universale a Dreptăţii. În concordanţă, ele adoptă măsuri pentru a furniza resurse -- literatură, pionieri şi călători învăţători, evenimente regionale şi naţionale şi fonduri, pe măsura cerinţelor -- pentru a sprijini iniţiativele prietenilor.
</p>
<p>
Planurile de acţiune pe care Consiliile Regionale, Comitetele Zonale de Propovăduire şi Adunările Spirituale Locale le trasează în procesul următor trebuie să ajungă dincolo de simpla enumerare de ţeluri pentru a include o analiză a abordărilor ce trebuie adoptate şi a liniilor de acţiune ce trebuie urmate. Într-adevăr, la acest nivel planificarea şi implementarea trebuie să meargă mână în mână. Dacă învăţarea trebuie să fie modul fundamental de operare într-o comunitate, atunci viziunile, strategiile, ţelurile şi metodele trebuie să fie reexaminate periodic. Pe măsură ce sarcinile sunt înfăptuite, obstacolele înlăturate, resursele multiplicate şi lecţiile învăţate, trebuie făcute modificări în ţeluri şi abordări, dar într-un fel în care este menţinută continuitatea acţiunii.
</p>
<p>
Implicarea membrilor Corpului Auxiliar în acest proces de proiectare şi implementare are mai multe aspecte. Ei contribuie la deliberările în care sunt analizate ţeluri mondiale şi înfăptuiri ale Credinţei, sunt examinate condiţiile societăţii şi forţele operând din interiorul acesteia, sunt detectate oportunităţi şi nevoi. Ei aduc cunoştinţele lor despre Credinţă pentru a conferi importanţă<b> </b>consultaţiilor care generează o viziune împărtăşită şi strategii pentru creştere. Familiarizarea lor cu prietenii şi cu talentele lor, în special cum acestea sunt dezvoltate prin eforturile institutului de pregătire, le dă posibilitatea să atragă atenţia asupra caracteristicilor unor planuri de acţiune care sunt realiste şi la îndemâna credincioşilor. Reţeaua de asistenţi pe care fiecare dintre ei îi poate numi le furnizează mijloace pentru stimularea activităţii la nivel local şi urmărirea acesteia până la îndeplinire. Şi, mai presus de toate, dragostea şi respectul care le sunt acordate creează pentru ei oportunitatea de a acţiona ca purtători de stindard şi de a conduce comunitatea în acţiune.
</p>
<p>
<b>F</b>ONDUL 
</p>
<p>
Ocupată cum este cu promovarea civilizaţiei materiale şi spirituale, instituţia Consilierilor are în grijă în mod natural multiplicarea şi administrarea mijloacelor materiale. Consilierii au un interes profund faţă de toate fondurile Credinţei, şi membrii Corpului Auxiliar depun toate eforturile pentru a educa credincioşii, pe cei noi ca şi pe cei vechi, despre semnificaţia spirituală a contribuţiei la Fond. Ei ajută, de asemenea, ca să se dezvolte în diferitele instituţii şi agenţii ale comunităţii capacitatea de a cheltui fondurile într-o manieră eficientă şi judicioasă. Când o Adunare Spirituală Naţională solicită subvenţii de la Fondul Internaţional Bahá'í pentru a satisface cheltuielile ei anuale, Casa Universală a Dreptăţii cere părerile unui Consilier care lucrează strâns cu acea Adunare. Consilierii au, de asemenea, la dispoziţia lor un număr de fonduri pentru subvenţii care le oferă posibilitatea de a suplimenta finanţele Adunărilor Spirituale Naţionale când există nevoi speciale sau oportunităţi care nu pot fi împlinite altfel.
</p>
<p>
Cât despre cheltuielile instituţiei însăşi, într-un mesaj datat 6 aprilie 1954, Păzitorul stabileşte iniţierea celor cinci Fonduri Continentale Bahá'í. Aceste Fonduri, acum bine stabilite, sprijină activităţile Consilierilor şi pe ale auxiliarilor lor-- călătoriile şi cheltuielile administrative -- şi sunt administrate fiecare de către un membru al Corpului numit Împuternicit al Fondului Continental de către Casa Universală a Dreptăţii.
</p>
<p>
Una dintre inestimabilele binefaceri ale contribuţiei la fondurile Credinţei este oportunitatea pe care o oferă de a răspunde chemării lui Bahá'u'lláh pentru a deputiza pe alţii care pot propovădui în numele lor. Fondurile de deputizare au fost stabilite la toate nivelele -- local, naţional şi internaţional -- pentru a furniza o conexiune între cei dornici să deputizeze şi aceia nerăbdători să se ridice şi să sevească în câmpul propovăduirii. Fondul Internaţional de Deputizare este administrat de Centru Internaţional de Propovăduire, care primeşte recomandări de la Consilierii Continentali referitor la alocarea sa. În mesajul ei de Ridván 1996, Casa Universală a Dreptăţii a declarat că deputizarea unui profesor care serveşte într-un institut de pregătire este un mijloc de a împlini o astfel de responsabilitate, şi a lăsat deschisă posibilitatea de a contribui prin Fondurile Continentale în acest scop. Membrii Corpului Auxiliar şi asistenţii lor care operează la baza comunităţii se găsesc într-o poziţie ideală pentru a motiva credincioşii ca să răspundă chemării pentru deputizare şi să le ofere informaţii detaliate despre nevoile curente, făcând prezentările lor relevante de îndată pentru interesul prietenilor.
</p>
<p>
<b>P</b>ROTECŢIA <b>C</b>AUZEI 
</p>
<p>
Pivotul unităţii omenirii este puterea Legământului, şi această putere animă orice element distinctiv al vieţii bahá'í. În contextul acestei caracteristici unice a Revelaţiei lui Bahá’u’lláh instituţia Consilierilor abordează sacra ei îndatorire de a proteja Credinţa. Membrii Corpului Auxiliar, în special cei desemnaţi pentru protecţie, trebuie să fie foarte conştienţi de nevoia imperativă a unui centru către care toţi trebuie să se orienteze 'Abdu'l-Bahá, Centrul Legământului şi succesorii Săi desemnaţi, Păzitorul şi Casa Universală a Dreptăţii.
</p>
<p>
În îndeplinirea obligaţiilor lor privitoare la protecţie, Consilierii şi membrii Corpului Auxiliar se străduiesc să nutrească rădăcinile certitudinii, să înteţească flacăra iubirii atotcuprinzătoare în inimile prietenilor, să combată obiceiul străvechi al conflictului şi zâzaniei, şi să întărească legăturile de prietenie şi unitate, să promoveze aderarea la principiile şi standardele etice păstrate cu sfinţenie în Scrieri, să înalţe vederile credincioşilor deasupra limitărilor concentrării egoiste asupra sinelui, pentru ca ei să-şi poată dedica energiile bunăstării rasei umane, şi să-şi întărească sprijinul pentru Ordinea lui Bahá'u'lláh. Ajutarea credincioşilor ca să împlinească înalte standarde morale nu impune anchetarea vieţilor lor private. Natura acestei responsabilităţi este esenţial educativă. Sfaturile iubitoare pe care membrii Corpului Auxiliar le oferă Adunărilor Locale, pe de o parte, şi calda camaraderie pe care ei şi asistenţii lor le cultivă pentru prieteni, sunt mijloace pregătite prin care ei sunt capabili să facă să progreseze acest proces educaţional. Efectele cumulative ale acestor efecte, combinate cu beneficiile pe care prietenii le capătă din cursurile formale, de exemplu cele oferite de institutul de pregătire, contribuie extraordinar de mult la crearea unei comunităţi sănătoase şi vibrante. Acest proces educaţional include impunerea de sancţiuni de către Adunările Spirituale, oricând acest lucru devine absolut necesar. În astfel de cazuri sfatul Consilierilor şi membrilor Corpului Auxiliar poate fi de o deosebită valoare.
</p>
<p>
Deşi aprofundarea înţelegerii prietenilor despre Legământ şi sporirea dragostei şi loialităţii lor pentru el este de o importanţă fundamentală, îndatoririle membrilor Corpului Auxiliar pentru Protecţie nu se termină aici. Membrii Corpului trebuie să rămână mereu vigilenţi, monitorizând acţiunile celor care, duşi de impulsurile ego-ului, caută să sădească seminţele îndoielii în minţile prietenilor şi să submineze Credinţa. În general, oricând credincioşii devin conştienţi de astfel de probleme, ei ar trebui să contacteze imediat oricare instituţie către care ei se simt mişcaţi lăuntric să o facă, fie un Consilier, un membru al Corpului Auxiliar, Adunarea Spirituală Naţională sau propria Adunare Locală. Atunci devine datoria acelei instituţii de a asigura ca acel raport să fie dirijat către canalele corecte şi că toate celelate instituţii afectate sunt prompt informate. Nu rareori va cădea asupra unui membru al Corpului Auxiliar, în coordonare cu Adunarea respectivă, responsabilitatea de a întreprinde o formă de acţiune ca răspuns la situaţie. Această implicare va include consilierea credinciosului în chestiune avertizându-l, dacă e necesar, de consecinţele acţiunilor sale şi să aducă gravitatea situaţiei în atenţia Consilierilor, care ar putea necesita intervenţia lor. Evident, membrul Corpului trebuie să concentreze toate eforturile pentru a contracara uneltirile şi a opri răspândirea influenţei celor puţini care, în ciuda încercărilor de a-i călăuzi, rup, în cele din urmă, Legământul.
</p>
<p>
Nevoia de a proteja Credinţa de atacurile duşmanilor ei ar putea să nu fie apreciată în general de către prieteni, în special în locuri unde atacurile au fost rare. Totuşi este cert că o astfel de opoziţie va creşte, va deveni concertată, şi în cele din urmă universală. Scrierile dezvăluie cu limpezime nu doar o intensificarea a maşinaţiunilor inamicilor interni, dar şi o creştere a ostilităţii şi opoziţiei inamicilor externi, fie religioşi sau laici, pe măsură ce Cauza îşi continuă marşul înainte către victoria supremă. De aceea, în lumina avertismentelor Păzitorului, membrii Corpului Auxiliar pentru Protecţie ar trebui să aibă „constant o „privire vigilentă asupra celor „care sunt cunoscuţi a fi duşmani, sau expulzaţi din Credinţă, investigând discret activităţile lor, alertând în mod inteligent prietenii la opoziţia ce va apare inevitabil, explicând cum fiecare criză în Credinţa lui Dumnezeu s-a dovedit a fi o binecuvântare mascată, şi pregătindu-i pentru „teribila încleştare care va alinia Armia luminii împotriva forţelor întunericului. 
</p>
<p>
<b>C</b>OORDONAREA ŞI <b>F</b>URNIZAREA <b>R</b>ESURSELOR 
</p>
<p>
Munca Consilierilor şi a ajutoarelor lor este se distinge prin complementaritatea şi interacţiunea a două capacităţi. Pe de o parte membrii acestei instituţii au latitudinea ca şi indivizi să observe, să analizeze, să ajungă la concluzii, şi să formuleze sfaturi pentru alţii şi planuri de acţiune pentru ei înşişi. Pe de altă parte, activitatea pe plan mondial a acestor oficialiofiţeri ai Credinţei arată o coerenţă care este în consonanţă cu călăuzirea continuă a Casei Universale a Dreptăţii. Această coerenţă este realizată prin interacţiune permanentă între Consilierii Continentali şi Centrul Internaţional de Propovăduire.
</p>
<p>
În coordonarea, stimularea şi direcţionarea Corpurilor Continentale ale Consilierilor, Centrul Internaţional de Propovăduire le-a făcut disponibile un număr de resurse. Acestea includ serviciile unor persoane cu experinţă profesională specifică, dar şi câteva fonduri -- pentru deputizarea pionierilor şi călătorilor învăţători, pentru subvenţionarea literaturii, pentru asistarea proiectelor de propovăduire şi a programelor de creştere, ca şi pentru sprijinirea operaţiunilor institutelor de pregătire -- pe care Centrul de Propovăduire le alocă fie direct pentru un proiect sau în pachete financiare pentru a fi cheltuite la hotărârea Corpurilor Consilierilor. Prevederea acestor resurse oferă instituţiei Consilierilor posibilitatea de a asista credincioşii pentru a răspunde exigenţelor unei comunităţi dinamice şi în expansiune.
</p>
<p>
O resursă făcută disponibilă Consilierilor de către Centru Internaţional de Propovăduire şi prin ei comunităţii în general, este o acumulare de înţelepciune născută din experienţă -- experienţa unei comunităţi puternic diversificate dedicată creerii unei noi civilizaţii. Prin reţeaua de Consilieri, membri ai Corpului Auxiliar şi asistenţi, Centrul de Propovăduire poate observa practicile eforturilor individuale şi colective, analizând metodele şi abordările lor, şi introducând concluziile trase în procesele de creştere sistematică ale Credinţei. Astfel, în instituţia Consilierilor avem un sistem prin care lecţiile învăţate în cele mai îndepărtate locuri ale globului pot fi împărtăşite cu întregul corp de credincioşi, îmbogăţind consultaţia, stimulând experimentarea şi inspirând încrederea că măreaţa întreprindere în care este angajată întreaga lume bahá'í este asigurată de succes.
</p>
<p>
UNELE ASPECTE SPECIFICE ALE FUNCŢIONĂRII INSTITUŢIEI
</p>
<p>
<b>C</b>ENTRUL <b>I</b>NTERNAŢIONAL DE <b>P</b>ROPOVĂDUIRE 
</p>
<p>
<b>C</b>ONSILIERII <b>C</b>ONTINENTALI 
</p>
<p>
<b>M</b>EMBRII <b>C</b>ORPULUI <b>A</b>UXILIAR 
</p>
<p>
<b>A</b>SISTENŢII
</p>
<p>
<b>I</b>NTERACŢIUNEA CU <b>C</b>ORPURILE <b>A</b>DMINISTRATIVE<b> </b><b>A</b>LESE<b> </b><b>N</b>AŢIONALE, <b>R</b>EGIONALE ŞI <b>L</b>OCALE 
</p>
<p>
<b>A</b>LEGERI ŞI <b>C</b>ONVENŢII 
</p>
<p>
<b>C</b>ONFERINŢE 
</p>
<p>
<b>B</b>UGETE, <b>S</b>UBVENŢII, <b>F</b>ONDURI ŞI <b>P</b>ROPRIETĂŢI 
</p>
<p>
<b>F</b>ONDUL <b>C</b>ONTINENTAL 
</p>
<p/></body>
</html>